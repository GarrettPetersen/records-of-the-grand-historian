{
  "s0001": {
    "chinese": "凡天文在圖籍昭昭可知者，經星常宿中外官凡百一十八名，積數七百八十三星，皆有州國官宮物類之象。",
    "literal": "",
    "idiomatic": ""
  },
  "s0002": {
    "chinese": "其伏見蚤晚，邪正存亡，虛實闊骥，及五星所行，合散犯守，陵歷鬥食，彗孛飛流，日月薄食，暈適背穴，抱珥鸶蜺，迅雷風祅，怪雲變氣：此皆陰陽之精，其本在地，而上發于天者也。",
    "literal": "",
    "idiomatic": ""
  },
  "s0003": {
    "chinese": "政失於此，則變見於彼，猶景之象形，鄉之應聲。",
    "literal": "",
    "idiomatic": ""
  },
  "s0004": {
    "chinese": "是以明君睹之而寤，飭身正事，思其咎謝，則禍除而福至，自然之符也。",
    "literal": "",
    "idiomatic": ""
  },
  "s0005": {
    "chinese": "中宮天極星，其一明者，泰一之常居也，旁三星三公，或曰子屬。",
    "literal": "",
    "idiomatic": ""
  },
  "s0006": {
    "chinese": "後句四星，末大星正妃，餘三星後官之屬也。",
    "literal": "",
    "idiomatic": ""
  },
  "s0007": {
    "chinese": "環之匡衛十二星，藩臣。",
    "literal": "",
    "idiomatic": ""
  },
  "s0008": {
    "chinese": "皆曰紫宮。",
    "literal": "",
    "idiomatic": ""
  },
  "s0009": {
    "chinese": "前列直斗口三星，隨北耑銳，若見若不見，曰陰德，或曰天一。",
    "literal": "",
    "idiomatic": ""
  },
  "s0010": {
    "chinese": "紫宮左三星曰天槍，右四星曰天棓。",
    "literal": "",
    "idiomatic": ""
  },
  "s0011": {
    "chinese": "後十七星絕漢抵營室，曰閣道。",
    "literal": "",
    "idiomatic": ""
  },
  "s0012": {
    "chinese": "北斗七星，所謂「旋、璣、玉衡以齊七政」。",
    "literal": "",
    "idiomatic": ""
  },
  "s0013": {
    "chinese": "杓攜龍角，衡殷南斗，魁枕參首。",
    "literal": "",
    "idiomatic": ""
  },
  "s0014": {
    "chinese": "用昏建者杓；",
    "literal": "",
    "idiomatic": ""
  },
  "s0015": {
    "chinese": "杓，自華以西南。",
    "literal": "",
    "idiomatic": ""
  },
  "s0016": {
    "chinese": "夜半建者衡；",
    "literal": "",
    "idiomatic": ""
  },
  "s0017": {
    "chinese": "衡，殷中州河、濟之間。",
    "literal": "",
    "idiomatic": ""
  },
  "s0018": {
    "chinese": "平旦建者魁；",
    "literal": "",
    "idiomatic": ""
  },
  "s0019": {
    "chinese": "魁，海岱以東北也。",
    "literal": "",
    "idiomatic": ""
  },
  "s0020": {
    "chinese": "斗為帝車，運于中央，臨制四海。",
    "literal": "",
    "idiomatic": ""
  },
  "s0021": {
    "chinese": "分陰陽，建四時，均五行，移節度，定緒紀，皆繫於斗。",
    "literal": "",
    "idiomatic": ""
  },
  "s0022": {
    "chinese": "斗魁戴筐六星，曰文昌宮：一曰上將，二曰次將，三曰貴相，四曰司命，五曰司祿，六曰司災。",
    "literal": "",
    "idiomatic": ""
  },
  "s0023": {
    "chinese": "在魁中，貴人之牢。",
    "literal": "",
    "idiomatic": ""
  },
  "s0024": {
    "chinese": "魁下六星兩兩而比者，曰三能。",
    "literal": "",
    "idiomatic": ""
  },
  "s0025": {
    "chinese": "三能色齊，君臣和；",
    "literal": "",
    "idiomatic": ""
  },
  "s0026": {
    "chinese": "不齊，為乖戾。",
    "literal": "",
    "idiomatic": ""
  },
  "s0027": {
    "chinese": "柄輔星，明近，輔臣親彊；",
    "literal": "",
    "idiomatic": ""
  },
  "s0028": {
    "chinese": "斥小，疏弱。",
    "literal": "",
    "idiomatic": ""
  },
  "s0029": {
    "chinese": "杓端有兩星：一內為矛，招搖；",
    "literal": "",
    "idiomatic": ""
  },
  "s0030": {
    "chinese": "一外為盾，天蜂。",
    "literal": "",
    "idiomatic": ""
  },
  "s0031": {
    "chinese": "有句圜十五星，屬杓，曰賤人之牢。",
    "literal": "",
    "idiomatic": ""
  },
  "s0032": {
    "chinese": "牢中星實則囚多，虛則開出。",
    "literal": "",
    "idiomatic": ""
  },
  "s0033": {
    "chinese": "天一、槍、棓、矛、盾動搖，角大，兵起。",
    "literal": "",
    "idiomatic": ""
  },
  "s0034": {
    "chinese": "東宮蒼龍，房、心。",
    "literal": "",
    "idiomatic": ""
  },
  "s0035": {
    "chinese": "心為明堂，大星天王，前後星子屬。",
    "literal": "",
    "idiomatic": ""
  },
  "s0036": {
    "chinese": "不欲直；",
    "literal": "",
    "idiomatic": ""
  },
  "s0037": {
    "chinese": "直，王失計。",
    "literal": "",
    "idiomatic": ""
  },
  "s0038": {
    "chinese": "房為天府，曰天駟。",
    "literal": "",
    "idiomatic": ""
  },
  "s0039": {
    "chinese": "其陰，右驂。",
    "literal": "",
    "idiomatic": ""
  },
  "s0040": {
    "chinese": "旁有兩星曰衿。",
    "literal": "",
    "idiomatic": ""
  },
  "s0041": {
    "chinese": "衿北一星曰鳜。",
    "literal": "",
    "idiomatic": ""
  },
  "s0042": {
    "chinese": "東北曲十二星曰旗。",
    "literal": "",
    "idiomatic": ""
  },
  "s0043": {
    "chinese": "旗中四星曰天市。",
    "literal": "",
    "idiomatic": ""
  },
  "s0044": {
    "chinese": "天市中星眾者實，其中虛則耗。",
    "literal": "",
    "idiomatic": ""
  },
  "s0045": {
    "chinese": "房南眾星曰騎官。",
    "literal": "",
    "idiomatic": ""
  },
  "s0046": {
    "chinese": "左角，理；",
    "literal": "",
    "idiomatic": ""
  },
  "s0047": {
    "chinese": "右角，將。",
    "literal": "",
    "idiomatic": ""
  },
  "s0048": {
    "chinese": "大角者，天王帝坐廷。",
    "literal": "",
    "idiomatic": ""
  },
  "s0049": {
    "chinese": "其兩旁各有三星，鼎足句之，曰攝提。",
    "literal": "",
    "idiomatic": ""
  },
  "s0050": {
    "chinese": "攝提者，直斗杓所指，以建時節，故曰「",
    "literal": "",
    "idiomatic": ""
  }
}