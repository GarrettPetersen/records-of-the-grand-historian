  "s0308": "覆巢毀卵，則鳳皇不翔。",
  "s0309": "何則？",
  "s0310": "君子諱傷其類也。",
  "s0311": "夫鳥獸之於不義也尚知辟之，而況乎丘哉！」",
  "s0312": "乃還息乎陬鄉，作為陬操以哀之。",
  "s0313": "而反乎衛，入主蘧伯玉家。",
  "s0314": "他日，靈公問兵陳。",
  "s0315": "孔子曰：「俎豆之事則嘗聞之，軍旅之事未之學也。」",
  "s0316": "明日，與孔子語，見蜚鴈，仰視之，色不在孔子。",
  "s0317": "孔子遂行，復如陳。",
  "s0318": "夏，衛靈公卒，立孫輒，是為衛出公。",
  "s0319": "六月，趙鞅內太子蒯聵于戚。",
  "s0320": "陽虎使太子絻，八人衰絰，偽自衛迎者，哭而入，遂居焉。",
  "s0321": "冬，蔡遷于州來。",
  "s0322": "是歲魯哀公三年，而孔子年六十矣。",
  "s0323": "齊助衛圍戚，以衛太子蒯聵在故也。",
  "s0324": "夏，魯桓釐廟燔，南宮敬叔救火。",
  "s0325": "孔子在陳，聞之，曰：「災必於桓釐廟乎？」",
  "s0326": "已而果然。",
  "s0327": "秋，季桓子病，輦而見魯城，喟然嘆曰：「昔此國幾興矣，以吾獲罪於孔子，故不興也。」",
  "s0328": "顧謂其嗣康子曰：「我即死，若必相魯；",
  "s0329": "相魯，必召仲尼。」",
  "s0330": "後數日，桓子卒，康子代立。",
  "s0331": "已葬，欲召仲尼。",
  "s0332": "公之魚曰：「昔吾先君用之不終，終為諸侯笑。",
  "s0333": "今又用之，不能終，是再為諸侯笑。」",
  "s0334": "康子曰：「則誰召而可？」",
  "s0335": "曰：「必召冉求。」",
  "s0336": "於是使使召冉求。",
  "s0337": "冉求將行，孔子曰：「魯人召求，非小用之，將大用之也。」",
  "s0338": "是日，孔子曰：「歸乎歸乎！",
  "s0339": "吾黨之小子狂簡，斐然成章，吾不知所以裁之。」",
  "s0340": "子貢知孔子思歸，送冉求，因誡曰「即用，以孔子為招」云。",
  "s0341": "冉求既去，明年，孔子自陳遷于蔡。",
  "s0342": "蔡昭公將如吳，吳召之也。",
  "s0343": "前昭公欺其臣遷州來，後將往，大夫懼復遷，公孫翩射殺昭公。",
  "s0344": "楚侵蔡。",
  "s0345": "秋，齊景公卒。",
  "s0346": "明年，孔子自蔡如葉。",
  "s0347": "葉公問政，孔子曰：「政在來遠附邇。」",
  "s0348": "他日，葉公問孔子於子路，子路不對。",
  "s0349": "孔子聞之，曰：「由，爾何不對曰『其為人也，學道不倦，誨人不厭，發憤忘食，樂以忘憂，不知老之將至』云爾。」",
  "s0351": "去葉，反于蔡。",
  "s0352": "長沮、桀溺耦而耕，孔子以為隱者，使子路問津焉。",
  "s0353": "長沮曰：「彼執輿者為誰？」",
  "s0354": "子路曰：「為孔丘。」",
  "s0355": "曰：「是魯孔丘與？」",
  "s0356": "曰：「然。」",
  "s0357": "曰：「是知津矣。」",
  "s0358": "桀溺謂子路曰：「子為誰？」",
  "s0359": "曰：「為仲由。」",
  "s0360": "曰：「子，孔丘之徒與？」",
  "s0361": "曰：「然。」",
  "s0362": "桀溺曰：「悠悠者天下皆是也，而誰以易之？",
  "s0363": "且與其從辟人之士，豈若從辟世之士哉！」",
  "s0364": "耰而不輟。",
  "s0365": "子路以告孔子，孔子憮然曰：「鳥獸不可與同群。",
  "s0366": "天下有道，丘不與易也。」",
  "s0368": "他日，子路行，遇荷蓧丈人，曰：「子見夫子乎？」",
  "s0369": "丈人曰：「四體不勤，五穀不分，孰為夫子！」",
  "s0370": "植其杖而芸。",
  "s0371": "子路以告，孔子曰：「隱者也。」",
  "s0372": "復往，則亡。",
  "s0373": "孔子遷于蔡三歲，吳伐陳。",
  "s0374": "楚救陳，軍于城父。",
  "s0375": "聞孔子在陳蔡之間，楚使人聘孔子。",
  "s0376": "孔子將往拜禮，陳蔡大夫謀曰：「孔子賢者，所刺譏皆中諸侯之疾。",
  "s0377": "今者久留陳蔡之間，諸大夫所設行皆非仲尼之意。",
  "s0378": "今楚，大國也，來聘孔子。",
  "s0379": "孔子用於楚，則陳蔡用事大夫危矣。」",
  "s0380": "於是乃相與發徒役圍孔子於野。",
  "s0381": "不得行，絕糧。",
  "s0382": "從者病，莫能興。",
  "s0383": "孔子講誦弦歌不衰。",
  "s0384": "子路慍見曰：「君子亦有窮乎？」",
  "s0385": "孔子曰：「君子固窮，小人窮斯濫矣。」",
  "s0387": "子貢色作。",
  "s0388": "孔子曰：「賜，爾以予為多學而識之者與？」",
  "s0389": "曰：「然。",
  "s0390": "非與？」",
  "s0391": "孔子曰：「非也。",
  "s0392": "予一以貫之。」",
  "s0394": "孔子知弟子有慍心，乃召子路而問曰：「《詩》云『匪兕匪虎，率彼曠野』。",
  "s0395": "吾道非邪？",
  "s0396": "吾何為於此？」",
  "s0397": "子路曰：「意者吾未仁邪？",
  "s0398": "人之不我信也。",
  "s0399": "意者吾未知邪？",
  "s0400": "人之不我行也。」",
  "s0401": "孔子曰：「有是乎！",
  "s0402": "由，譬使仁者而必信，安有伯夷、叔齊？",
  "s0403": "使知者而必行，安有王子比干？」",
  "s0405": "子路出，子貢入見。",
  "s0406": "孔子曰：「賜，《詩》云『匪兕匪虎，率彼曠野』。",
  "s0407": "吾道非邪？",
  "s0408": "吾何為於此？」",
  "s0409": "子貢曰：「夫子之道至大也，故天下莫能容夫子。",
  "s0410": "夫子蓋少貶焉？」",
  "s0411": "孔子曰：「賜，良農能稼而不能為穡，良工能巧而不能為順。",
  "s0412": "君子能脩其道，綱而紀之，統而理之，而不能為容。",
