{
  "s0101": {
    "chinese": "上乃下詔赦天下。",
    "literal": "",
    "idiomatic": ""
  },
  "s0102": {
    "chinese": "時，大將軍霍光輔政，上共己正南面，非宗廟之祀不出。",
    "literal": "",
    "idiomatic": ""
  },
  "s0103": {
    "chinese": "十二年，乃下詔曰：「蓋聞天子尊事天地，修祀山川，古今通禮也。",
    "literal": "",
    "idiomatic": ""
  },
  "s0104": {
    "chinese": "間者，上帝之祠闕而不親十有餘年，朕甚懼焉。",
    "literal": "",
    "idiomatic": ""
  },
  "s0105": {
    "chinese": "朕親飭躬齊戒，親奉祀，為百姓蒙嘉氣，獲豐年焉。」",
    "literal": "",
    "idiomatic": ""
  },
  "s0106": {
    "chinese": "明年正月，上始幸甘泉，郊見泰畤，數有美祥。",
    "literal": "",
    "idiomatic": ""
  },
  "s0107": {
    "chinese": "修武帝故事，盛車服，敬齊祠之禮，頗作詩歌。",
    "literal": "",
    "idiomatic": ""
  },
  "s0108": {
    "chinese": "其三月，幸河東，祠后土，有神爵集，改元為神爵。",
    "literal": "",
    "idiomatic": ""
  },
  "s0109": {
    "chinese": "制詔太常：「夫江海，百川之大者也，今闕焉無祠。",
    "literal": "",
    "idiomatic": ""
  },
  "s0110": {
    "chinese": "其令祠官以禮為歲事，以四時祠江海雒水，祈為天下豐年焉。」",
    "literal": "",
    "idiomatic": ""
  },
  "s0111": {
    "chinese": "自是五嶽、四瀆皆有常禮。",
    "literal": "",
    "idiomatic": ""
  },
  "s0112": {
    "chinese": "東嶽泰山於博，中嶽泰室於嵩高，南嶽灊山於灊，西嶽華山於華陰，北嶽常山於上曲陽，河於臨晉，江於江都，淮於平氏，濟於臨邑界中，皆使者持節侍祠。",
    "literal": "",
    "idiomatic": ""
  },
  "s0113": {
    "chinese": "唯泰山與河歲五祠，江水四，餘皆一禱而三祠云。",
    "literal": "",
    "idiomatic": ""
  },
  "s0114": {
    "chinese": "時，南郡獲白虎，獻其皮牙爪，上為立祠。",
    "literal": "",
    "idiomatic": ""
  },
  "s0115": {
    "chinese": "又以方士言，為隨侯、劍寶、玉寶璧、周康寶鼎立四祠於未央宮中。",
    "literal": "",
    "idiomatic": ""
  },
  "s0116": {
    "chinese": "又祠太室山於即墨，三戶山於下密，祠天封苑火井於鴻門。",
    "literal": "",
    "idiomatic": ""
  },
  "s0117": {
    "chinese": "又立歲星、辰星、太白、熒惑、南斗祠於長安城旁。",
    "literal": "",
    "idiomatic": ""
  },
  "s0118": {
    "chinese": "又祠參山八神於曲城，蓬山石社石鼓於臨朐，之罘山於腄，成山於不夜，萊山於黃。",
    "literal": "",
    "idiomatic": ""
  },
  "s0119": {
    "chinese": "成山祠日，萊山祠月。",
    "literal": "",
    "idiomatic": ""
  },
  "s0120": {
    "chinese": "又祠四時於琅邪，蚩尤於壽良。",
    "literal": "",
    "idiomatic": ""
  },
  "s0121": {
    "chinese": "京師近縣鄠，則有勞谷、五床山、日月、五帝、僊人、玉女祠。",
    "literal": "",
    "idiomatic": ""
  },
  "s0122": {
    "chinese": "雲陽有徑路神祠，祭休屠王也。",
    "literal": "",
    "idiomatic": ""
  },
  "s0123": {
    "chinese": "又立五龍山僊人祠及黃帝、天神、帝原水，凡四祠於膚施。",
    "literal": "",
    "idiomatic": ""
  },
  "s0124": {
    "chinese": "或言益州有金馬碧雞之神，可醮祭而致，於是遣諫大夫王褒使持節而求之。",
    "literal": "",
    "idiomatic": ""
  },
  "s0125": {
    "chinese": "大夫劉更生獻淮南枕中洪寶苑祕之方，令尚方鑄作。",
    "literal": "",
    "idiomatic": ""
  },
  "s0126": {
    "chinese": "事不驗，更生坐論。",
    "literal": "",
    "idiomatic": ""
  },
  "s0127": {
    "chinese": "京兆尹張敞上疏諫曰：「願明主時忘車馬之好，斥遠方士之虛語，游心帝王之術，太平庶幾可興也。」",
    "literal": "",
    "idiomatic": ""
  },
  "s0128": {
    "chinese": "後尚方待詔皆罷。",
    "literal": "",
    "idiomatic": ""
  },
  "s0129": {
    "chinese": "是時，美陽得鼎，獻之。",
    "literal": "",
    "idiomatic": ""
  },
  "s0130": {
    "chinese": "下有司議，多以為宜薦見宗廟，如元鼎時故事。",
    "literal": "",
    "idiomatic": ""
  },
  "s0131": {
    "chinese": "張敞好古文字，桉鼎銘勒而上議曰：「臣聞周祖始乎后稷，后稷封於斄，公劉發跡於豳，大王建國於廄梁，文武興於酆鎬。",
    "literal": "",
    "idiomatic": ""
  },
  "s0132": {
    "chinese": "由此言之，則廄梁豐鎬之間周舊居也，固宜有宗廟壇場祭祀之臧。",
    "literal": "",
    "idiomatic": ""
  },
  "s0133": {
    "chinese": "今鼎出於廄東，中有刻書曰：『王命尸臣：「官此栒邑，賜爾旂鸞黼黻琱戈。」",
    "literal": "",
    "idiomatic": ""
  },
  "s0134": {
    "chinese": "尸臣拜手稽首曰：「敢對揚天子丕顯休命。」』",
    "literal": "",
    "idiomatic": ""
  },
  "s0135": {
    "chinese": "臣愚不足以跡古文，竊以傳記言之，此鼎殆周之所以褒賜大臣，大臣子孫刻銘其先功，臧之於宮廟也。",
    "literal": "",
    "idiomatic": ""
  },
  "s0136": {
    "chinese": "昔寶鼎之出於汾脽也，河東太守以聞，詔曰：『朕巡祭后土，祈為百姓蒙豐年，今穀嗛未報，鼎焉為出哉？』",
    "literal": "",
    "idiomatic": ""
  },
  "s0137": {
    "chinese": "博問耆老，意舊臧與？",
    "literal": "",
    "idiomatic": ""
  },
  "s0138": {
    "chinese": "誠欲考得事實也。",
    "literal": "",
    "idiomatic": ""
  },
  "s0139": {
    "chinese": "有司驗脽上非舊臧處，鼎大八尺一寸，高三尺六寸，殊異於眾鼎。",
    "literal": "",
    "idiomatic": ""
  },
  "s0140": {
    "chinese": "今此鼎細小，又有款識，不宜薦見於宗廟。」",
    "literal": "",
    "idiomatic": ""
  },
  "s0141": {
    "chinese": "制曰：「京兆尹議是。」",
    "literal": "",
    "idiomatic": ""
  },
  "s0142": {
    "chinese": "上自幸河東之明年正月，鳳皇集祋祤，於所集處得玉寶，起步壽宮，乃下詔赦天下。",
    "literal": "",
    "idiomatic": ""
  },
  "s0143": {
    "chinese": "後間歲，鳳皇神爵甘露降集京師，赦天下。",
    "literal": "",
    "idiomatic": ""
  },
  "s0144": {
    "chinese": "其冬，鳳皇集上林，乃作鳳皇殿，以答嘉瑞。",
    "literal": "",
    "idiomatic": ""
  },
  "s0145": {
    "chinese": "明年正月，復幸甘泉，郊泰畤，改元曰五鳳。",
    "literal": "",
    "idiomatic": ""
  },
  "s0146": {
    "chinese": "明年，幸雍祠五畤。",
    "literal": "",
    "idiomatic": ""
  },
  "s0147": {
    "chinese": "其明年春，幸河東，祠后土，赦天下。",
    "literal": "",
    "idiomatic": ""
  },
  "s0148": {
    "chinese": "後間歲，改元為甘露。",
    "literal": "",
    "idiomatic": ""
  },
  "s0149": {
    "chinese": "正月，上幸甘泉，郊泰畤。",
    "literal": "",
    "idiomatic": ""
  },
  "s0150": {
    "chinese": "其夏，黃龍見新豐。",
    "literal": "",
    "idiomatic": ""
  }
}