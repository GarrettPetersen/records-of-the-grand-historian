{
  "s0416": "[Translated: 子貢出，顏回入見。]",
  "s0417": "[Translated: 孔子曰：「回，《詩》云『匪兕匪虎，率彼曠野』。]",
  "s0418": "[Translated: 吾道非邪？]",
  "s0419": "[Translated: 吾何為於此？」]",
  "s0420": "[Translated: 顏回曰：「夫子之道至大，故天下莫能容。]",
  "s0421": "[Translated: 雖然，夫子推而行之，不容何病，不容然後見君子！]",
  "s0422": "[Translated: 夫道之不修也，是吾醜也。]",
  "s0423": "[Translated: 夫道既已大修而不用，是有國者之醜也。]",
  "s0424": "[Translated: 不容何病，不容然後見君子！」]",
  "s0425": "[Translated: 孔子欣然而笑曰：「有是哉顏氏之子！]",
  "s0426": "[Translated: 使爾多財，吾為爾宰。」]",
  "s0428": "[Translated: 於是使子貢至楚。]",
  "s0429": "[Translated: 楚昭王興師迎孔子，然後得免。]",
  "s0430": "[Translated: 昭王將以書社地七百里封孔子。]",
  "s0431": "[Translated: 楚令尹子西曰：「王之使使諸侯有如子貢者乎？」]",
  "s0432": "[Translated: 曰：「無有。」]",
  "s0433": "[Translated: 「王之輔相有如顏回者乎？」]",
  "s0434": "[Translated: 曰：「無有。」]",
  "s0435": "[Translated: 「王之將率有如子路者乎？」]",
  "s0436": "[Translated: 曰：「無有。」]",
  "s0437": "[Translated: 「王之官尹有如宰予者乎？」]",
  "s0438": "[Translated: 曰：「無有。」]",
  "s0439": "[Translated: 「且楚之祖封於周，號為子男五十里。]",
  "s0440": "[Translated: 今孔丘述三五之法，明周召之業，王若用之，則楚安得世世堂堂方數千里乎？]",
  "s0441": "[Translated: 夫文王在豐，武王在鎬，百里之君卒王天下。]",
  "s0442": "[Translated: 今孔丘得據土壤，賢弟子為佐，非楚之福也。」]",
  "s0443": "[Translated: 昭王乃止。]",
  "s0444": "[Translated: 其秋，楚昭王卒于城父。]",
  "s0445": "[Translated: 楚狂接輿歌而過孔子曰：「鳳兮！]",
  "s0446": "[Translated: 鳳兮！]",
  "s0447": "[Translated: 何德之衰？]",
  "s0448": "[Translated: 往者不可諫兮，來者猶可追也！]",
  "s0449": "[Translated: 已而，已而！]",
  "s0450": "[Translated: 今之從政者殆而！」]",
  "s0451": "[Translated: 孔子下，欲與之言。]",
  "s0452": "[Translated: 趨而去，弗得與之言。]",
  "s0453": "[Translated: 於是孔子自楚反乎衛。]",
  "s0454": "[Translated: 是歲也，孔子年六十三，而魯哀公六年也。]",
  "s0455": "[Translated: 其明年，吳與魯會繒，徵百牢。]",
  "s0456": "[Translated: 太宰嚭召季康子。]",
  "s0457": "[Translated: 康子使子貢往，然後得已。]",
  "s0458": "[Translated: 孔子曰：「魯衛之政，兄弟也。」]",
  "s0459": "[Translated: 是時，衛君輒父不得立，在外，諸侯數以為讓。]",
  "s0460": "[Translated: 而孔子弟子多仕於衛，衛君欲得孔子為政。]",
  "s0461": "[Translated: 子路曰：「衛君待子而為政，子將奚先？」]",
  "s0462": "[Translated: 孔子曰：「必也正名乎！」]",
  "s0463": "[Translated: 子路曰：「有是哉，子之迂也！]",
  "s0464": "[Translated: 何其正也？」]",
  "s0465": "[Translated: 孔子曰：「野哉由也！]",
  "s0466": "[Translated: 夫名不正則言不順，言不順則事不成，事不成則禮樂不興，禮樂不興則刑罰不中，刑罰不中則民無所錯手足矣。]"
}