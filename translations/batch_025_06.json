{
  "s0251": {
    "chinese": "王者之於天下，譬猶一堂之上也，故一人不得其平，為之悽愴於心。",
    "literal": "",
    "idiomatic": ""
  },
  "s0252": {
    "chinese": "今郡國被刑而死者歲以萬數，天下獄二千餘所，其冤死者多少相覆，獄不減一人，此和氣所以未洽者也。",
    "literal": "",
    "idiomatic": ""
  },
  "s0253": {
    "chinese": "原獄刑所以蕃若此者，禮教不立，刑法不明，民多貧窮，豪桀務私，姦不輒得，獄豻不平之所致也。",
    "literal": "",
    "idiomatic": ""
  },
  "s0254": {
    "chinese": "《書》云「伯夷降典，悊民惟刑」，言制禮以止刑，猶隄之防溢水也。",
    "literal": "",
    "idiomatic": ""
  },
  "s0255": {
    "chinese": "今隄防凌遲，禮制未立；",
    "literal": "",
    "idiomatic": ""
  },
  "s0256": {
    "chinese": "死刑過制，生刑易犯；",
    "literal": "",
    "idiomatic": ""
  },
  "s0257": {
    "chinese": "饑寒並至，窮斯濫溢；",
    "literal": "",
    "idiomatic": ""
  },
  "s0258": {
    "chinese": "豪桀擅私，為之囊橐，姦有所隱，則狃而寖廣：此刑之所以蕃也。",
    "literal": "",
    "idiomatic": ""
  },
  "s0259": {
    "chinese": "孔子曰：「古之知法者能省刑，本也；",
    "literal": "",
    "idiomatic": ""
  },
  "s0260": {
    "chinese": "今之知法者不失有罪，末矣。」",
    "literal": "",
    "idiomatic": ""
  },
  "s0261": {
    "chinese": "又曰：「今之聽獄者，求所以殺之；",
    "literal": "",
    "idiomatic": ""
  },
  "s0262": {
    "chinese": "古之聽獄者，求所以生之。」",
    "literal": "",
    "idiomatic": ""
  },
  "s0263": {
    "chinese": "與其殺不辜，寧失有罪。",
    "literal": "",
    "idiomatic": ""
  },
  "s0264": {
    "chinese": "今之獄吏，上下相驅，以刻為明，深者獲功名，平者多後患。",
    "literal": "",
    "idiomatic": ""
  },
  "s0265": {
    "chinese": "諺曰：「鬻棺者欲歲之疫。」",
    "literal": "",
    "idiomatic": ""
  },
  "s0266": {
    "chinese": "非憎人欲殺之，利在於人死也。",
    "literal": "",
    "idiomatic": ""
  },
  "s0267": {
    "chinese": "今治獄吏欲陷害人，亦猶此矣。",
    "literal": "",
    "idiomatic": ""
  },
  "s0268": {
    "chinese": "凡此五疾，獄刑所以尤多者也。",
    "literal": "",
    "idiomatic": ""
  },
  "s0269": {
    "chinese": "自建武、永平，民亦新免兵革之禍，人有樂生之慮，與高、惠之間同，而政在抑彊扶弱，朝無威福之臣，邑無豪桀之俠。",
    "literal": "",
    "idiomatic": ""
  },
  "s0270": {
    "chinese": "以口率計，斷獄少於成、哀之間什八，可謂清矣。",
    "literal": "",
    "idiomatic": ""
  },
  "s0271": {
    "chinese": "然而未能稱意比隆於古者，以其疾未盡除，而刑本不正。",
    "literal": "",
    "idiomatic": ""
  },
  "s0272": {
    "chinese": "善乎！",
    "literal": "",
    "idiomatic": ""
  },
  "s0273": {
    "chinese": "孫卿之論刑也，曰：「世俗之為說者，以為治古者無肉刑，有象刑墨黥之屬，菲履赭衣而不純，是不然矣。",
    "literal": "",
    "idiomatic": ""
  },
  "s0274": {
    "chinese": "以為治古，則人莫觸罪邪，豈獨無肉刑哉，亦不待象刑矣。",
    "literal": "",
    "idiomatic": ""
  },
  "s0275": {
    "chinese": "以為人或觸罪矣，而直輕其刑，是殺人者不死，而傷人者不刑也。",
    "literal": "",
    "idiomatic": ""
  },
  "s0276": {
    "chinese": "罪至重而刑至輕，民無所畏，亂莫大焉。",
    "literal": "",
    "idiomatic": ""
  },
  "s0277": {
    "chinese": "凡制刑之本，將以禁暴惡，且懲其",
    "literal": "",
    "idiomatic": ""
  },
  "s0278": {
    "chinese": "末也。",
    "literal": "",
    "idiomatic": ""
  },
  "s0279": {
    "chinese": "殺人者不死，傷人者不刑，是惠暴而寬惡也。",
    "literal": "",
    "idiomatic": ""
  },
  "s0280": {
    "chinese": "故象刑非生治古，方起於亂今也。",
    "literal": "",
    "idiomatic": ""
  },
  "s0281": {
    "chinese": "凡爵列官職，賞慶刑罰，皆以類相從者也。",
    "literal": "",
    "idiomatic": ""
  },
  "s0282": {
    "chinese": "一物失稱，亂之端也。",
    "literal": "",
    "idiomatic": ""
  },
  "s0283": {
    "chinese": "德不稱位，能不稱官，賞不當功，刑不當罪，不祥莫大矣焉。",
    "literal": "",
    "idiomatic": ""
  },
  "s0284": {
    "chinese": "夫征暴誅悖，治之威也。",
    "literal": "",
    "idiomatic": ""
  },
  "s0285": {
    "chinese": "殺人者死，傷人者刑，是百王之所同也，未有知其所由來者也。",
    "literal": "",
    "idiomatic": ""
  },
  "s0286": {
    "chinese": "故治則刑重，亂則刑輕，犯治之罪固重，犯亂之罪固輕也。",
    "literal": "",
    "idiomatic": ""
  },
  "s0287": {
    "chinese": "《書》云『刑罰世重世輕』，此之謂也。」",
    "literal": "",
    "idiomatic": ""
  },
  "s0288": {
    "chinese": "所謂「象刑惟明」者，言象天道而作刑，安有菲屨赭衣者哉？",
    "literal": "",
    "idiomatic": ""
  },
  "s0292": {
    "chinese": "以死罔民，失本惠矣。",
    "literal": "",
    "idiomatic": ""
  },
  "s0293": {
    "chinese": "故死者歲以萬數，刑重之所致也。",
    "literal": "",
    "idiomatic": ""
  },
  "s0294": {
    "chinese": "至乎穿窬之盜，忿怒傷人，男女淫佚，吏為姦臧，若此之惡，髡鉗之罰又不足以懲也。",
    "literal": "",
    "idiomatic": ""
  },
  "s0295": {
    "chinese": "故刑者歲十萬數，民既不畏，又曾不恥，刑輕之所生也。",
    "literal": "",
    "idiomatic": ""
  },
  "s0296": {
    "chinese": "故俗之能吏，公以殺盜為威，專殺者勝任，奉法者不治，亂名傷制，不可勝條。",
    "literal": "",
    "idiomatic": ""
  },
  "s0297": {
    "chinese": "是以罔密而姦不塞，刑蕃而民愈嫚。",
    "literal": "",
    "idiomatic": ""
  },
  "s0298": {
    "chinese": "必世而未仁，百年而不勝殘，誠以禮樂闕而刑不正也。",
    "literal": "",
    "idiomatic": ""
  },
  "s0299": {
    "chinese": "豈宜惟思所以清原正本之論，刪定律令，篹二百章，以應大辟。",
    "literal": "",
    "idiomatic": ""
  },
  "s0300": {
    "chinese": "其餘罪次，於古當生，今觸死者，皆可募行肉刑。",
    "literal": "",
    "idiomatic": ""
  },
  "s0301": {
    "chinese": "及傷人與盜，吏受賕枉法，男女淫亂，皆復古刑，為三千章。",
    "literal": "",
    "idiomatic": ""
  },
  "s0302": {
    "chinese": "詆欺文致微細之法，悉蠲除。",
    "literal": "",
    "idiomatic": ""
  },
  "s0303": {
    "chinese": "如此，則刑可畏而禁易避，吏不專殺，法無二門，輕重當罪，民命得全，合刑罰之中，殷天人之和，順稽古之制，成時雍之化。",
    "literal": "",
    "idiomatic": ""
  }
}