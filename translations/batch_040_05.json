  "s0403": "己卯，昭王出奔。",
  "s0404": "庚辰，吳人入郢。",
  "s0405": "昭王亡也至雲夢。",
  "s0406": "雲夢不知其王也，射傷王。",
  "s0407": "王走鄖。",
  "s0408": "鄖公之弟懷曰：「平王殺吾父，今我殺其子，不亦可乎？」",
  "s0409": "鄖公止之，然恐其弒昭王，乃與王出奔隨。",
  "s0410": "吳王聞昭王往，即進擊隨，謂隨人曰：「周之子孫封於江漢之閒者，楚盡滅之。」",
  "s0411": "欲殺昭王。",
  "s0412": "王從臣子綦乃深匿王，自以為王，謂隨人曰：「以我予吳。」",
  "s0413": "隨人卜予吳，不吉，乃謝吳王曰：「昭王亡，不在隨。」",
  "s0414": "吳請入自索之，隨不聽，吳亦罷去。",
  "s0415": "昭王之出郢也，使申鮑胥請救於秦。",
  "s0416": "秦以車五百乘救楚，楚亦收餘散兵，與秦擊吳。",
  "s0417": "十一年六月，敗吳於稷。",
  "s0418": "會吳王弟夫概見吳王兵傷敗，乃亡歸，自立為王。",
  "s0419": "闔閭聞之，引兵去楚，歸擊夫概。",
  "s0420": "夫概敗，奔楚，楚封之堂谿，號為堂谿氏。",
  "s0421": "楚昭王滅唐九月，歸入郢。",
  "s0422": "十二年，吳復伐楚，取番。",
  "s0423": "楚恐，去郢，北徙都鄀。",
  "s0424": "十六年，孔子相魯。",
  "s0425": "二十年，楚滅頓，滅胡。",
  "s0426": "二十一年，吳王闔閭伐越。",
  "s0427": "越王句踐射傷吳王，遂死。",
  "s0428": "吳由此怨越而不西伐楚。",
  "s0429": "二十七年春，吳伐陳，楚昭王救之，軍城父。",
  "s0430": "十月，昭王病於軍中，有赤雲如鳥，夾日而蜚。",
  "s0431": "昭王問周太史，太史曰：「是害於楚王，然可移於將相。」",
  "s0432": "將相聞是言，乃請自以身禱於神。",
  "s0433": "昭王曰：「將相，孤之股肱也，今移禍，庸去是身乎！」",
  "s0434": "弗聽。",
  "s0435": "卜而河為祟，大夫請禱河。",
  "s0436": "昭王曰：「自吾先王受封，望不過江、漢，而河非所獲罪也。」",
  "s0437": "止不許。",
  "s0438": "孔子在陳，聞是言，曰：「楚昭王通大道矣。",
  "s0439": "其不失國，宜哉！」",
  "s0441": "昭王病甚，乃召諸公子大夫曰：「孤不佞，再辱楚國之師，今乃得以天壽終，孤之幸也。」",
  "s0442": "讓其弟公子申為王，不可。",
  "s0443": "又讓次弟公子結，亦不可。",
  "s0444": "乃又讓次弟公子閭，五讓，乃後許為王。",
  "s0445": "將戰，庚寅，昭王卒於軍中。",
  "s0446": "子閭曰：「王病甚，捨其子讓群臣，臣所以許王，以廣王意也。",
  "s0447": "今君王卒，臣豈敢忘君王之意乎！」",
  "s0448": "乃與子西、子綦謀，伏師閉涂，迎越女之子章立之，是為惠王。",
  "s0449": "然後罷兵歸，葬昭王。",
  "s0450": "惠王二年，子西召故平王太子建之子勝於吳，以為巢大夫，號曰白公。",
  "s0451": "白公好兵而下士，欲報仇。",
  "s0452": "六年，白公請兵令尹子西伐鄭。",
  "s0453": "初，白公父建亡在鄭，鄭殺之，白公亡走吳，子西復召之，故以此怨鄭，欲伐之。",
  "s0454": "子西許而未為發兵。",
  "s0455": "八年，晉伐鄭，鄭告急楚，楚使子西救鄭，受賂而去。",
  "s0456": "白公勝怒，乃遂與勇力死士石乞等襲殺令尹子西、子綦於朝，因劫惠王，置之高府，欲弒之。",
  "s0457": "惠王從者屈固負王亡走昭王夫人宮。",
  "s0458": "白公自立為王。",
  "s0459": "月餘，會葉公來救楚，楚惠王之徒與共攻白公，殺之。",
  "s0460": "惠王乃復位。",
  "s0461": "是歲也，滅陳而縣之。",
  "s0462": "十三年，吳王夫差彊，陵齊、晉，來伐楚。",
  "s0463": "十六年，越滅吳。",
  "s0464": "四十二年，楚滅蔡。",
  "s0465": "四十四年，楚滅杞。",
  "s0466": "與秦平。",
  "s0467": "是時越已滅吳而不能正江、淮北；",
  "s0468": "楚東侵，廣地至泗上。",
  "s0469": "五十七年，惠王卒，子簡王中立。",
  "s0470": "簡王元年，北伐滅莒。",
  "s0471": "八年，魏文侯、韓武子、趙桓子始列為諸侯。",
  "s0472": "二十四年，簡王卒，子聲王當立。",
  "s0473": "聲王六年，盜殺聲王，子悼王熊疑立。",
  "s0474": "悼王二年，三晉來伐楚，至乘丘而還。",
  "s0475": "四年，楚伐周。",
  "s0476": "鄭殺子陽。",
  "s0477": "九年，伐韓，取負黍。",
  "s0478": "十一年，三晉伐楚，敗我大梁、榆關。",
  "s0479": "楚厚賂秦，與之平。",
  "s0480": "二十一年，悼王卒，子肅王臧立。",
  "s0481": "肅王四年，蜀伐楚，取茲方。",
  "s0482": "於是楚為捍關以距之。",
  "s0483": "十年，魏取我魯陽。",
  "s0484": "十一年，肅王卒，無子，立其弟熊良夫，是為宣王。",
  "s0485": "宣王六年，周天子賀秦獻公。",
  "s0486": "秦始復彊，而三晉益大，魏惠王、齊威王尤彊。",
  "s0487": "三十年，秦封衛鞅於商，南侵楚。",
  "s0488": "是年，宣王卒，子威王熊商立。",
  "s0489": "威王六年，周顯王致文武胙於秦惠王。",
  "s0490": "七年，齊孟嘗君父田嬰欺楚，楚威王伐齊，敗之於徐州，而令齊必逐田嬰。",
  "s0491": "田嬰恐，張丑偽謂楚王曰：「王所以戰勝於徐州者，田盼子不用也。",
  "s0492": "盼子者，有功於國，而百姓為之用。",
  "s0493": "嬰子弗善而用申紀。",
  "s0494": "申紀者，大臣不附，百姓不為用，故王勝之也。",
  "s0495": "今王逐嬰子，嬰子逐，盼子必用矣。",
  "s0496": "復搏其士卒以與王遇，必不便於王矣。」",
  "s0497": "楚王因弗逐也。",
  "s0498": "十一年，威王卒，子懷王熊槐立。",
  "s0499": "魏聞楚喪，伐楚，取我陘山。",
  "s0500": "懷王元年，張儀始相秦惠王。",
  "s0501": "四年，秦惠王初稱王。",
  "s0502": "六年，楚使柱國昭陽將兵而攻魏，破之於襄陵，得八邑。",
  "s0503": "又移兵而攻齊，齊王患之。",
