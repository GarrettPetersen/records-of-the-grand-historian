{
  "s0351": {
    "chinese": "景帝中三年秋，蝗。",
    "literal": "",
    "idiomatic": ""
  },
  "s0352": {
    "chinese": "先是匈奴寇邊，中尉不害將車騎材官士屯代高柳。",
    "literal": "",
    "idiomatic": ""
  },
  "s0353": {
    "chinese": "武帝元光五年秋，螟；",
    "literal": "",
    "idiomatic": ""
  },
  "s0354": {
    "chinese": "六年夏，蝗。",
    "literal": "",
    "idiomatic": ""
  },
  "s0355": {
    "chinese": "先是，五將軍眾三十萬伏馬邑，欲襲單于也。",
    "literal": "",
    "idiomatic": ""
  },
  "s0356": {
    "chinese": "是歲，四將軍征匈奴。",
    "literal": "",
    "idiomatic": ""
  },
  "s0357": {
    "chinese": "元鼎五年秋，蝗。",
    "literal": "",
    "idiomatic": ""
  },
  "s0358": {
    "chinese": "是歲，四將軍征南越及西南夷，開十餘郡。",
    "literal": "",
    "idiomatic": ""
  },
  "s0359": {
    "chinese": "元封六年秋，蝗。",
    "literal": "",
    "idiomatic": ""
  },
  "s0360": {
    "chinese": "先是，兩將軍征朝鮮，開三郡。",
    "literal": "",
    "idiomatic": ""
  },
  "s0361": {
    "chinese": "太初元年夏，蝗從東方蜚至敦煌；",
    "literal": "",
    "idiomatic": ""
  },
  "s0362": {
    "chinese": "三年秋，復蝗。",
    "literal": "",
    "idiomatic": ""
  },
  "s0363": {
    "chinese": "元年貳師將軍征大宛，天下奉其役連年。",
    "literal": "",
    "idiomatic": ""
  },
  "s0364": {
    "chinese": "征和三年秋，蝗；",
    "literal": "",
    "idiomatic": ""
  },
  "s0365": {
    "chinese": "四年夏，蝗。",
    "literal": "",
    "idiomatic": ""
  },
  "s0366": {
    "chinese": "先是一年，三將軍眾十餘萬征匈奴。",
    "literal": "",
    "idiomatic": ""
  },
  "s0367": {
    "chinese": "征和三年，貳師七萬人沒不還。",
    "literal": "",
    "idiomatic": ""
  },
  "s0368": {
    "chinese": "平帝元始二年秋，蝗，遍天下。",
    "literal": "",
    "idiomatic": ""
  },
  "s0369": {
    "chinese": "是時王莽秉政。",
    "literal": "",
    "idiomatic": ""
  },
  "s0370": {
    "chinese": "左氏傳曰嚴公八年齊襄公田于貝丘，見豕。",
    "literal": "",
    "idiomatic": ""
  },
  "s0371": {
    "chinese": "從者曰：「公子彭生也。」",
    "literal": "",
    "idiomatic": ""
  },
  "s0372": {
    "chinese": "公怒曰：「射之！」",
    "literal": "",
    "idiomatic": ""
  },
  "s0373": {
    "chinese": "豕人立而啼，公懼，墜車，傷足喪屨。",
    "literal": "",
    "idiomatic": ""
  },
  "s0374": {
    "chinese": "劉向以為近豕禍也。",
    "literal": "",
    "idiomatic": ""
  },
  "s0375": {
    "chinese": "先是，齊襄淫於妹魯桓公夫人，使公子彭生殺威公，又殺彭生以謝魯。",
    "literal": "",
    "idiomatic": ""
  },
  "s0376": {
    "chinese": "公孫無知有寵於先君，襄公絀之，無知帥怨恨之徒攻襄於田所，襄匿其戶間，足見於戶下，遂殺之。",
    "literal": "",
    "idiomatic": ""
  },
  "s0377": {
    "chinese": "傷足喪屨，卒死於足，虐急之效也。",
    "literal": "",
    "idiomatic": ""
  },
  "s0381": {
    "chinese": "天戒若曰，勿為刻急，將致敗亡。",
    "literal": "",
    "idiomatic": ""
  },
  "s0382": {
    "chinese": "秦遂不改，至始皇滅六國，二世而亡。",
    "literal": "",
    "idiomatic": ""
  },
  "s0383": {
    "chinese": "昔三代居三河，河洛出圖書，秦居渭陽，而渭水數赤，瑞異應德之效也。",
    "literal": "",
    "idiomatic": ""
  },
  "s0384": {
    "chinese": "京房易傳曰：「君湎于酒，淫于色，賢人潛，國家危，厥異流水赤也。」",
    "literal": "",
    "idiomatic": ""
  }
}