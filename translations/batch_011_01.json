{
  "s0001": {
    "chinese": "乙未，有司言：「乘輿車、牛馬、禽獸皆非禮，不宜以葬。」",
    "literal": "",
    "idiomatic": ""
  },
  "s0002": {
    "chinese": "奏可。",
    "literal": "",
    "idiomatic": ""
  },
  "s0003": {
    "chinese": "七月，大赦天下。",
    "literal": "",
    "idiomatic": ""
  },
  "s0004": {
    "chinese": "建始元年春正月乙丑，皇曾祖悼考廟災。",
    "literal": "",
    "idiomatic": ""
  },
  "s0005": {
    "chinese": "立故河間王弟上郡庫令良為王。",
    "literal": "",
    "idiomatic": ""
  },
  "s0006": {
    "chinese": "有星孛于營室。",
    "literal": "",
    "idiomatic": ""
  },
  "s0007": {
    "chinese": "罷上林詔獄。",
    "literal": "",
    "idiomatic": ""
  },
  "s0008": {
    "chinese": "二月，右將軍長史姚尹等使匈奴還，去塞百餘里，暴風火發，燒殺尹等七人。",
    "literal": "",
    "idiomatic": ""
  },
  "s0009": {
    "chinese": "賜諸侯王、丞相、將軍、列侯、王太后、公主、王主、吏二千石黃金，宗室諸官吏千石以下至二百石及宗室子有屬籍者、三老、孝弟力田、鰥寡孤獨錢帛，各有差，吏民五十戶牛酒。",
    "literal": "",
    "idiomatic": ""
  },
  "s0010": {
    "chinese": "詔曰：「乃者火災降於祖廟，有星孛于東方，始正而虧，咎孰大焉！",
    "literal": "",
    "idiomatic": ""
  },
  "s0011": {
    "chinese": "《書》云：『惟先假王正厥事。』",
    "literal": "",
    "idiomatic": ""
  },
  "s0012": {
    "chinese": "群公孜孜，帥先百寮，輔朕不逮。",
    "literal": "",
    "idiomatic": ""
  },
  "s0013": {
    "chinese": "崇寬大，長和睦，凡事恕己，毋行苛刻。",
    "literal": "",
    "idiomatic": ""
  },
  "s0014": {
    "chinese": "其大赦天下，使得自新。」",
    "literal": "",
    "idiomatic": ""
  },
  "s0015": {
    "chinese": "封舅諸吏光祿大夫關內侯王崇為安成侯。",
    "literal": "",
    "idiomatic": ""
  },
  "s0016": {
    "chinese": "賜舅王譚、商、立、根、逢時爵關內侯。",
    "literal": "",
    "idiomatic": ""
  },
  "s0017": {
    "chinese": "夏四月，黃霧四塞，博問公卿大夫，無有所諱。",
    "literal": "",
    "idiomatic": ""
  },
  "s0018": {
    "chinese": "六月，有青蠅無萬數集未央宮殿中朝者坐。",
    "literal": "",
    "idiomatic": ""
  },
  "s0019": {
    "chinese": "秋，罷上林宮館希御幸者二十五所。",
    "literal": "",
    "idiomatic": ""
  },
  "s0020": {
    "chinese": "八月，有兩月相承，晨見東方。",
    "literal": "",
    "idiomatic": ""
  },
  "s0021": {
    "chinese": "九月戊子，流星光燭地，長四五丈，委曲蛇形，貫紫宮。",
    "literal": "",
    "idiomatic": ""
  },
  "s0022": {
    "chinese": "十二月，作長安南北郊，罷甘泉、汾陰祠。",
    "literal": "",
    "idiomatic": ""
  },
  "s0023": {
    "chinese": "是日大風，拔甘泉畤中大木十韋以上。",
    "literal": "",
    "idiomatic": ""
  },
  "s0024": {
    "chinese": "郡國被災什四以上，毋收田租。",
    "literal": "",
    "idiomatic": ""
  },
  "s0025": {
    "chinese": "二年春正月，罷雍五畤。",
    "literal": "",
    "idiomatic": ""
  },
  "s0026": {
    "chinese": "辛巳，上始郊祀長安南郊。",
    "literal": "",
    "idiomatic": ""
  },
  "s0027": {
    "chinese": "詔曰：「乃者徙泰畤、后土于南郊、北郊，朕親飭躬，郊祀上帝。",
    "literal": "",
    "idiomatic": ""
  },
  "s0028": {
    "chinese": "皇天報應，神光並見。",
    "literal": "",
    "idiomatic": ""
  },
  "s0029": {
    "chinese": "三輔長無共張繇役之勞，赦奉郊縣長安、長陵及中都官耐罪徒。",
    "literal": "",
    "idiomatic": ""
  },
  "s0030": {
    "chinese": "減天下賦錢，算四十。」",
    "literal": "",
    "idiomatic": ""
  },
  "s0031": {
    "chinese": "閏月，以渭城延陵亭部為初陵。",
    "literal": "",
    "idiomatic": ""
  },
  "s0032": {
    "chinese": "二月，詔三輔內郡舉賢良方正各一人。",
    "literal": "",
    "idiomatic": ""
  },
  "s0033": {
    "chinese": "三月，北宮井水溢出。",
    "literal": "",
    "idiomatic": ""
  },
  "s0034": {
    "chinese": "辛丑，上始祠后土于北郊。",
    "literal": "",
    "idiomatic": ""
  },
  "s0035": {
    "chinese": "丙午，立皇后許氏。",
    "literal": "",
    "idiomatic": ""
  },
  "s0036": {
    "chinese": "罷六廄、技巧官。",
    "literal": "",
    "idiomatic": ""
  },
  "s0037": {
    "chinese": "夏，大旱。",
    "literal": "",
    "idiomatic": ""
  },
  "s0038": {
    "chinese": "東平王宇有罪，削樊、亢父縣。",
    "literal": "",
    "idiomatic": ""
  },
  "s0039": {
    "chinese": "秋，罷太子博望苑，以賜宗室朝請者。",
    "literal": "",
    "idiomatic": ""
  },
  "s0040": {
    "chinese": "減乘輿廄馬。",
    "literal": "",
    "idiomatic": ""
  },
  "s0041": {
    "chinese": "三年春三月，赦天下徒。",
    "literal": "",
    "idiomatic": ""
  },
  "s0042": {
    "chinese": "賜孝弟力田爵二級。",
    "literal": "",
    "idiomatic": ""
  },
  "s0043": {
    "chinese": "諸逋租賦所振貸勿收。",
    "literal": "",
    "idiomatic": ""
  },
  "s0044": {
    "chinese": "秋，關內大水。",
    "literal": "",
    "idiomatic": ""
  },
  "s0045": {
    "chinese": "七月，虒上小女陳持弓聞大水至，走入橫城門，闌入尚方掖門，至未央宮鉤盾中。",
    "literal": "",
    "idiomatic": ""
  },
  "s0046": {
    "chinese": "吏民驚上城。",
    "literal": "",
    "idiomatic": ""
  },
  "s0047": {
    "chinese": "九月，詔曰：「乃者郡國被水災，流殺人民，多至千數。",
    "literal": "",
    "idiomatic": ""
  },
  "s0048": {
    "chinese": "京師無故訛言大水至，吏民驚恐，奔走乘城。",
    "literal": "",
    "idiomatic": ""
  },
  "s0049": {
    "chinese": "殆苛暴深刻之吏未息，元元冤失職者眾。",
    "literal": "",
    "idiomatic": ""
  },
  "s0050": {
    "chinese": "遣諫大夫林等循行天下。」",
    "literal": "",
    "idiomatic": ""
  },
  "s0051": {
    "chinese": "冬十二月戊申朔，日有蝕之。",
    "literal": "",
    "idiomatic": ""
  },
  "s0052": {
    "chinese": "夜，地震未央宮殿中。",
    "literal": "",
    "idiomatic": ""
  },
  "s0053": {
    "chinese": "詔曰：「蓋聞天生眾民，不能相治，為之立君以統理之。",
    "literal": "",
    "idiomatic": ""
  },
  "s0054": {
    "chinese": "君道得，則草木昆蟲咸得其所；",
    "literal": "",
    "idiomatic": ""
  },
  "s0055": {
    "chinese": "人君不德，謫見天地，災異婁發，以告不治。",
    "literal": "",
    "idiomatic": ""
  },
  "s0056": {
    "chinese": "朕涉道日寡，舉錯不中，乃戊申日蝕地震，朕甚懼焉。",
    "literal": "",
    "idiomatic": ""
  },
  "s0057": {
    "chinese": "公卿其各思朕過失，明白陳之。",
    "literal": "",
    "idiomatic": ""
  },
  "s0058": {
    "chinese": "『女無面從，退有後言。』",
    "literal": "",
    "idiomatic": ""
  },
  "s0059": {
    "chinese": "丞相、御史與將軍、列侯、中二千石及內郡國舉賢良方正能直言極諫之士，詣公車，朕將覽焉。」",
    "literal": "",
    "idiomatic": ""
  },
  "s0060": {
    "chinese": "越嶲山崩。",
    "literal": "",
    "idiomatic": ""
  },
  "s0061": {
    "chinese": "四年春，罷中書宦官，初置尚書員五人。",
    "literal": "",
    "idiomatic": ""
  },
  "s0062": {
    "chinese": "夏四月，雨雪。",
    "literal": "",
    "idiomatic": ""
  },
  "s0063": {
    "chinese": "五月，中謁者丞陳臨殺司隸校尉轅豐於殿中。",
    "literal": "",
    "idiomatic": ""
  },
  "s0064": {
    "chinese": "秋，桃李實。",
    "literal": "",
    "idiomatic": ""
  },
  "s0065": {
    "chinese": "大水，河決東郡金隄。",
    "literal": "",
    "idiomatic": ""
  },
  "s0066": {
    "chinese": "冬十月，御史大夫尹忠以河決不憂職，自殺。",
    "literal": "",
    "idiomatic": ""
  },
  "s0067": {
    "chinese": "河平元年春三月，詔曰：「河決東郡，流漂二州，校尉王延世隄塞輒平，其改元為河平。",
    "literal": "",
    "idiomatic": ""
  },
  "s0068": {
    "chinese": "賜天下吏民爵，各有差。」",
    "literal": "",
    "idiomatic": ""
  },
  "s0069": {
    "chinese": "夏四月己亥晦，日有蝕之，既。",
    "literal": "",
    "idiomatic": ""
  },
  "s0070": {
    "chinese": "詔曰：「朕獲保宗廟，戰戰栗栗，未能奉稱。",
    "literal": "",
    "idiomatic": ""
  },
  "s0071": {
    "chinese": "傳曰：『男教不修，陽事不得，則日為之蝕。』",
    "literal": "",
    "idiomatic": ""
  },
  "s0072": {
    "chinese": "天著厥異，辜在朕躬。",
    "literal": "",
    "idiomatic": ""
  },
  "s0073": {
    "chinese": "公卿大夫其勉悉心，以輔不逮。",
    "literal": "",
    "idiomatic": ""
  },
  "s0074": {
    "chinese": "百寮各修其職，惇任仁人，退遠殘賊。",
    "literal": "",
    "idiomatic": ""
  },
  "s0075": {
    "chinese": "陳朕過失，無有所諱。」",
    "literal": "",
    "idiomatic": ""
  },
  "s0076": {
    "chinese": "大赦天下。",
    "literal": "",
    "idiomatic": ""
  },
  "s0077": {
    "chinese": "六月，罷典屬國并大鴻臚。",
    "literal": "",
    "idiomatic": ""
  },
  "s0078": {
    "chinese": "秋九月，復太上皇寢廟園。",
    "literal": "",
    "idiomatic": ""
  },
  "s0079": {
    "chinese": "二年春正月，沛郡鐵官冶鐵飛。",
    "literal": "",
    "idiomatic": ""
  },
  "s0080": {
    "chinese": "語在五行志。",
    "literal": "",
    "idiomatic": ""
  },
  "s0081": {
    "chinese": "夏六月，封舅譚、商、立、根、逢時皆為列侯。",
    "literal": "",
    "idiomatic": ""
  },
  "s0082": {
    "chinese": "三年春二月丙戌，犍為地震山崩，雍江水，水逆流。",
    "literal": "",
    "idiomatic": ""
  },
  "s0083": {
    "chinese": "秋八月乙卯晦，日有蝕之。",
    "literal": "",
    "idiomatic": ""
  },
  "s0084": {
    "chinese": "光祿大夫劉向校中祕書。",
    "literal": "",
    "idiomatic": ""
  },
  "s0085": {
    "chinese": "謁者陳農使，使求遺書於天下。",
    "literal": "",
    "idiomatic": ""
  },
  "s0086": {
    "chinese": "四年春正月，匈奴單于來朝。",
    "literal": "",
    "idiomatic": ""
  },
  "s0087": {
    "chinese": "赦天下徒，賜孝弟力田爵二級，諸逋租賦所振貸勿收。",
    "literal": "",
    "idiomatic": ""
  },
  "s0088": {
    "chinese": "二月，單于罷歸國。",
    "literal": "",
    "idiomatic": ""
  },
  "s0089": {
    "chinese": "三月癸丑朔，日有蝕之。",
    "literal": "",
    "idiomatic": ""
  },
  "s0090": {
    "chinese": "遣光祿大夫博士嘉等十一人行舉瀕河之郡水所毀傷困乏不能自存者，財振貸。",
    "literal": "",
    "idiomatic": ""
  },
  "s0091": {
    "chinese": "其為水所流壓死，不能自葬，令郡國給槥櫝葬埋。",
    "literal": "",
    "idiomatic": ""
  },
  "s0092": {
    "chinese": "已葬者與錢，人二千。",
    "literal": "",
    "idiomatic": ""
  },
  "s0093": {
    "chinese": "避水它郡國，在所冗食之，謹遇以文理，無令失職。",
    "literal": "",
    "idiomatic": ""
  },
  "s0094": {
    "chinese": "舉惇厚有行能直言之士。",
    "literal": "",
    "idiomatic": ""
  },
  "s0095": {
    "chinese": "壬申，長陵臨涇岸崩，雍涇水。",
    "literal": "",
    "idiomatic": ""
  },
  "s0096": {
    "chinese": "山陽火生石中，改元為陽朔。",
    "literal": "",
    "idiomatic": ""
  },
  "s0097": {
    "chinese": "陽朔元年。",
    "literal": "",
    "idiomatic": ""
  },
  "s0098": {
    "chinese": "春二月丁未晦，日有蝕之。",
    "literal": "",
    "idiomatic": ""
  },
  "s0099": {
    "chinese": "三月，赦天下徒。",
    "literal": "",
    "idiomatic": ""
  },
  "s0100": {
    "chinese": "冬，京兆尹王章有罪，下獄死。",
    "literal": "",
    "idiomatic": ""
  }
}