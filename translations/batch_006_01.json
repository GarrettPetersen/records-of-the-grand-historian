{
  "s0001": {
    "chinese": "孝景皇帝，文帝太子也。",
    "literal": "",
    "idiomatic": ""
  },
  "s0002": {
    "chinese": "母曰竇皇后。",
    "literal": "",
    "idiomatic": ""
  },
  "s0003": {
    "chinese": "後七年六月，文帝崩。",
    "literal": "",
    "idiomatic": ""
  },
  "s0004": {
    "chinese": "丁未，太子即皇帝位，尊皇太后薄氏曰太皇太后，皇后曰皇太后。",
    "literal": "",
    "idiomatic": ""
  },
  "s0005": {
    "chinese": "九月，有星孛于西方。",
    "literal": "",
    "idiomatic": ""
  },
  "s0006": {
    "chinese": "元年冬十月，詔曰：「蓋聞古者祖有功而宗有德，制禮樂各有由。",
    "literal": "",
    "idiomatic": ""
  },
  "s0007": {
    "chinese": "歌者，所以發德也；",
    "literal": "",
    "idiomatic": ""
  },
  "s0008": {
    "chinese": "舞者，所以明功 也。",
    "literal": "",
    "idiomatic": ""
  },
  "s0009": {
    "chinese": "高廟酎，奏武德、文始、五行之舞。",
    "literal": "",
    "idiomatic": ""
  },
  "s0010": {
    "chinese": "孝惠廟酎，奏文始、五行之舞。",
    "literal": "",
    "idiomatic": ""
  },
  "s0011": {
    "chinese": "孝文皇帝臨天下，通關梁，不異遠方；",
    "literal": "",
    "idiomatic": ""
  },
  "s0012": {
    "chinese": "除誹謗，去肉刑，賞賜長老，收恤孤獨，以遂群生；",
    "literal": "",
    "idiomatic": ""
  },
  "s0013": {
    "chinese": "減耆欲，不受獻，罪人不帑，不誅亡罪，不私其利也；",
    "literal": "",
    "idiomatic": ""
  },
  "s0014": {
    "chinese": "除宮刑，出美人，重絕人之世也。",
    "literal": "",
    "idiomatic": ""
  },
  "s0015": {
    "chinese": "朕既不敏，弗能勝識。",
    "literal": "",
    "idiomatic": ""
  },
  "s0016": {
    "chinese": "此皆上世之所不及，而孝文皇帝親行之。",
    "literal": "",
    "idiomatic": ""
  },
  "s0017": {
    "chinese": "德厚侔天 地，利澤施四海，靡不獲福。",
    "literal": "",
    "idiomatic": ""
  },
  "s0018": {
    "chinese": "明象乎日月，而廟樂不稱，朕甚懼焉。",
    "literal": "",
    "idiomatic": ""
  },
  "s0019": {
    "chinese": "其為孝文皇帝廟為昭德之舞，以明休德。",
    "literal": "",
    "idiomatic": ""
  },
  "s0020": {
    "chinese": "然后祖宗之功德，施于萬世，永永無窮，朕甚嘉之。",
    "literal": "",
    "idiomatic": ""
  },
  "s0021": {
    "chinese": "其 與丞相、列侯、中二千石、禮官具禮儀奏。」",
    "literal": "",
    "idiomatic": ""
  },
  "s0022": {
    "chinese": "丞相臣嘉等奏曰：「陛下永思孝道，立昭德之舞以明孝文皇帝之盛德，皆臣嘉等愚所不及。",
    "literal": "",
    "idiomatic": ""
  },
  "s0023": {
    "chinese": "臣謹議：世功莫大於高皇 帝，德莫盛於孝文皇帝。",
    "literal": "",
    "idiomatic": ""
  },
  "s0024": {
    "chinese": "高皇帝廟宜為帝者太祖之廟，孝文皇帝廟宜為帝諸太宗之廟。",
    "literal": "",
    "idiomatic": ""
  },
  "s0025": {
    "chinese": "天子宜世世獻祖宗之廟。",
    "literal": "",
    "idiomatic": ""
  },
  "s0026": {
    "chinese": "郡國諸侯宜各為孝文皇帝立太宗之廟。",
    "literal": "",
    "idiomatic": ""
  },
  "s0027": {
    "chinese": "諸侯王列侯使 者侍祠天子所獻祖宗之廟。",
    "literal": "",
    "idiomatic": ""
  },
  "s0028": {
    "chinese": "請宣布天下。」",
    "literal": "",
    "idiomatic": ""
  },
  "s0029": {
    "chinese": "制曰「可」。",
    "literal": "",
    "idiomatic": ""
  },
  "s0030": {
    "chinese": "春正月，詔曰：「間者歲比不登，民多乏食，夭絕天年，朕甚痛之。",
    "literal": "",
    "idiomatic": ""
  },
  "s0031": {
    "chinese": "郡國或磽骥，無所農桑诒畜；",
    "literal": "",
    "idiomatic": ""
  },
  "s0032": {
    "chinese": "或地饒廣，薦草莽，水泉利，而不得徙。",
    "literal": "",
    "idiomatic": ""
  },
  "s0033": {
    "chinese": "其議民欲徙寬大地者，聽之。」",
    "literal": "",
    "idiomatic": ""
  },
  "s0034": {
    "chinese": "夏四月，赦天下。",
    "literal": "",
    "idiomatic": ""
  },
  "s0035": {
    "chinese": "賜民爵一級。",
    "literal": "",
    "idiomatic": ""
  },
  "s0036": {
    "chinese": "遣御史大夫青翟至代下與匈奴和親。",
    "literal": "",
    "idiomatic": ""
  },
  "s0037": {
    "chinese": "五月，令田半租。",
    "literal": "",
    "idiomatic": ""
  },
  "s0038": {
    "chinese": "秋七月，詔曰：「吏受所監臨，以飲食免，重；",
    "literal": "",
    "idiomatic": ""
  },
  "s0039": {
    "chinese": "受財物，賤買貴賣，論輕。",
    "literal": "",
    "idiomatic": ""
  },
  "s0040": {
    "chinese": "廷尉與丞相更議著令。」",
    "literal": "",
    "idiomatic": ""
  },
  "s0041": {
    "chinese": "廷尉 信謹與丞相議曰：「吏及諸有秩受其官屬所監、所治、所行、所將，其與飲食計償費，勿論。",
    "literal": "",
    "idiomatic": ""
  },
  "s0042": {
    "chinese": "它物，若買故賤，賣故貴，皆坐臧為盜，沒入臧縣官。",
    "literal": "",
    "idiomatic": ""
  },
  "s0043": {
    "chinese": "吏遷徙免罷，受 其故官屬所將監治送財物，奪爵為士伍，免之。",
    "literal": "",
    "idiomatic": ""
  },
  "s0044": {
    "chinese": "無爵，罰金二斤，令沒入所受。",
    "literal": "",
    "idiomatic": ""
  },
  "s0045": {
    "chinese": "有能捕告，畀其所受臧。」",
    "literal": "",
    "idiomatic": ""
  },
  "s0046": {
    "chinese": "二年冬十二月，有星孛于西南。",
    "literal": "",
    "idiomatic": ""
  },
  "s0047": {
    "chinese": "令天下男子年二十始傅。",
    "literal": "",
    "idiomatic": ""
  },
  "s0048": {
    "chinese": "春三月，立皇子德為河間王，閼為臨江王，餘為淮陽王，非為汝南王，彭祖為廣川王，發為長沙王。",
    "literal": "",
    "idiomatic": ""
  },
  "s0049": {
    "chinese": "夏四月壬午，太皇太后崩。",
    "literal": "",
    "idiomatic": ""
  },
  "s0050": {
    "chinese": "六月，丞相嘉薨。",
    "literal": "",
    "idiomatic": ""
  },
  "s0051": {
    "chinese": "封故相國蕭何孫係為列侯。",
    "literal": "",
    "idiomatic": ""
  },
  "s0052": {
    "chinese": "秋，與匈奴和親。",
    "literal": "",
    "idiomatic": ""
  },
  "s0053": {
    "chinese": "三年冬十二月，詔曰：「襄平侯嘉子恢說不孝，謀反，欲以殺嘉，大逆無道。",
    "literal": "",
    "idiomatic": ""
  },
  "s0054": {
    "chinese": "其赦嘉為襄平侯，及妻子當坐者復故爵。",
    "literal": "",
    "idiomatic": ""
  },
  "s0055": {
    "chinese": "論恢說及妻子如法。」",
    "literal": "",
    "idiomatic": ""
  },
  "s0056": {
    "chinese": "春正月，淮陽王宮正殿災。",
    "literal": "",
    "idiomatic": ""
  },
  "s0057": {
    "chinese": "吳王濞、膠西王卬、楚王戊、趙王遂、濟南王辟光、菑川王賢、膠東王雄渠皆舉兵反。",
    "literal": "",
    "idiomatic": ""
  },
  "s0058": {
    "chinese": "大赦天下。",
    "literal": "",
    "idiomatic": ""
  },
  "s0059": {
    "chinese": "遣太尉亞夫、大將軍竇嬰將兵擊之。",
    "literal": "",
    "idiomatic": ""
  },
  "s0060": {
    "chinese": "斬御史大夫晁錯以謝七國。",
    "literal": "",
    "idiomatic": ""
  },
  "s0061": {
    "chinese": "二月壬子晦，日有食之。",
    "literal": "",
    "idiomatic": ""
  },
  "s0062": {
    "chinese": "諸將破七國，斬首十餘萬級。",
    "literal": "",
    "idiomatic": ""
  },
  "s0063": {
    "chinese": "追斬吳王濞於丹徒。",
    "literal": "",
    "idiomatic": ""
  }
}