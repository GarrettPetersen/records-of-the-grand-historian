{
  "s1201": {
    "chinese": "成公十二年正月庚寅朔旦冬至，殷曆以為辛卯，距定公七年七十六歲。",
    "literal": "",
    "idiomatic": ""
  },
  "s1202": {
    "chinese": "春秋，定公即位十五年，子哀公將立。",
    "literal": "",
    "idiomatic": ""
  },
  "s1203": {
    "chinese": "哀公十二年冬十二月流火，非建戌之月也。",
    "literal": "",
    "idiomatic": ""
  },
  "s1204": {
    "chinese": "是月也螽，故傳曰：「火伏而後蟄者畢，今火猶西流，司曆過也。」",
    "literal": "",
    "idiomatic": ""
  },
  "s1205": {
    "chinese": "《詩》曰：「七月流火。」",
    "literal": "",
    "idiomatic": ""
  },
  "s1206": {
    "chinese": "春秋，哀公即位二十七年。",
    "literal": "",
    "idiomatic": ""
  },
  "s1207": {
    "chinese": "自春秋盡哀十四年，凡二百四十二年。",
    "literal": "",
    "idiomatic": ""
  },
  "s1208": {
    "chinese": "惠帝，著紀即位七年。",
    "literal": "",
    "idiomatic": ""
  },
  "s1209": {
    "chinese": "高帝，著紀即位八年。",
    "literal": "",
    "idiomatic": ""
  },
  "s1210": {
    "chinese": "文帝，前十六年，後七年，著紀即位二十三年。",
    "literal": "",
    "idiomatic": ""
  },
  "s1211": {
    "chinese": "景帝，前七年，中六年，後三年，著紀即位十六年。",
    "literal": "",
    "idiomatic": ""
  },
  "s1212": {
    "chinese": "武帝建元、元光、元朔各六年。",
    "literal": "",
    "idiomatic": ""
  },
  "s1213": {
    "chinese": "元朔六年十一月甲申朔旦冬至，殷曆以為乙酉，距初元七十六歲。",
    "literal": "",
    "idiomatic": ""
  },
  "s1214": {
    "chinese": "元狩、元鼎、元封各六年。",
    "literal": "",
    "idiomatic": ""
  },
  "s1215": {
    "chinese": "漢曆太初元年，距上元十四萬三千一百二十七歲。",
    "literal": "",
    "idiomatic": ""
  },
  "s1216": {
    "chinese": "前十一月甲子朔旦冬至，歲在星紀婺女六度，故漢志曰歲名困敦，正月歲星出婺女。",
    "literal": "",
    "idiomatic": ""
  },
  "s1217": {
    "chinese": "太初、天漢、太始、征和各四年，後二年，著紀即位五十四年。",
    "literal": "",
    "idiomatic": ""
  },
  "s1218": {
    "chinese": "昭帝始元、元鳳各六年，元平一年，著紀即位十三年。",
    "literal": "",
    "idiomatic": ""
  },
  "s1219": {
    "chinese": "宣帝本始、地節、元康、神爵、五鳳、甘露各四年，黃龍一年，著紀即位二十五年。",
    "literal": "",
    "idiomatic": ""
  },
  "s1220": {
    "chinese": "元帝初元二年十一月癸亥朔旦冬至，殷曆以為甲子，以為紀首。",
    "literal": "",
    "idiomatic": ""
  },
  "s1221": {
    "chinese": "是歲也，十月日食，非合辰之會，不得為紀首。",
    "literal": "",
    "idiomatic": ""
  },
  "s1222": {
    "chinese": "距建武七十六歲。",
    "literal": "",
    "idiomatic": ""
  },
  "s1223": {
    "chinese": "初元、永光、建昭各五年，竟寧一年，著紀即位十六年。",
    "literal": "",
    "idiomatic": ""
  },
  "s1224": {
    "chinese": "成帝建始、河平、陽朔、鴻嘉、永始、元延各四年，綏和二年，著紀即位二十六年。",
    "literal": "",
    "idiomatic": ""
  },
  "s1225": {
    "chinese": "哀帝建平四年，元壽二年，著紀即位六年。",
    "literal": "",
    "idiomatic": ""
  },
  "s1226": {
    "chinese": "平帝，著紀即位元始五年，以宣帝玄孫嬰為嗣，謂之孺子。",
    "literal": "",
    "idiomatic": ""
  },
  "s1227": {
    "chinese": "孺子，著紀新都侯王莽居攝三年，王莽居攝，盜襲帝位，竊號曰新室。",
    "literal": "",
    "idiomatic": ""
  },
  "s1228": {
    "chinese": "始建國五年，天鳳六年，地皇三年，著紀盜位十四年。",
    "literal": "",
    "idiomatic": ""
  },
  "s1229": {
    "chinese": "更始帝，著紀以漢宗室滅王莽，即位二年。",
    "literal": "",
    "idiomatic": ""
  },
  "s1230": {
    "chinese": "赤眉賊立宗室劉盆子，滅更始帝。",
    "literal": "",
    "idiomatic": ""
  },
  "s1231": {
    "chinese": "自漢元年訖更始二年，凡二百三十歲。",
    "literal": "",
    "idiomatic": ""
  }
}