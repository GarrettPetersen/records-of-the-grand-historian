{
  "s0151": {
    "chinese": "朝有著定，會有表，衣有襘，帶有結。",
    "literal": "",
    "idiomatic": ""
  },
  "s0152": {
    "chinese": "會朝之言必聞于表著之位，所以昭事序也；",
    "literal": "",
    "idiomatic": ""
  },
  "s0153": {
    "chinese": "視不過結襘之中，所以道容貌也。",
    "literal": "",
    "idiomatic": ""
  },
  "s0154": {
    "chinese": "言以命之，容貌以明之，失則有闕。",
    "literal": "",
    "idiomatic": ""
  },
  "s0155": {
    "chinese": "今單子為王官伯，而命事於會，視不登帶，言不過步，貌不道容而言不昭矣。",
    "literal": "",
    "idiomatic": ""
  },
  "s0156": {
    "chinese": "不道不恭，不昭不從，無守氣矣。」",
    "literal": "",
    "idiomatic": ""
  },
  "s0157": {
    "chinese": "十二月，單成公卒。",
    "literal": "",
    "idiomatic": ""
  },
  "s0158": {
    "chinese": "晉魏舒合諸侯之大夫于翟泉，將以城成周。",
    "literal": "",
    "idiomatic": ""
  },
  "s0159": {
    "chinese": "魏子蒞政，衛彪傒曰：「將建天子，而易位以令，非誼也。",
    "literal": "",
    "idiomatic": ""
  },
  "s0160": {
    "chinese": "大事奸誼，必有大咎。",
    "literal": "",
    "idiomatic": ""
  },
  "s0161": {
    "chinese": "晉不失諸侯，魏子其不免虖！」",
    "literal": "",
    "idiomatic": ""
  },
  "s0162": {
    "chinese": "是行也，魏獻子屬役於韓簡子，而田於大陸，焚焉而死。",
    "literal": "",
    "idiomatic": ""
  },
  "s0163": {
    "chinese": "定公十五年，邾隱公朝於魯，執玉高，其容仰。",
    "literal": "",
    "idiomatic": ""
  },
  "s0164": {
    "chinese": "公受玉卑，其容俯。",
    "literal": "",
    "idiomatic": ""
  },
  "s0165": {
    "chinese": "子贛觀焉，曰：「以禮觀之，二君者皆有死亡焉。",
    "literal": "",
    "idiomatic": ""
  },
  "s0166": {
    "chinese": "夫禮，死生存亡之體也。",
    "literal": "",
    "idiomatic": ""
  },
  "s0167": {
    "chinese": "將左右周旋，進退俯仰，於是虖取之；",
    "literal": "",
    "idiomatic": ""
  },
  "s0168": {
    "chinese": "朝祀喪戎，於是虖觀之。",
    "literal": "",
    "idiomatic": ""
  },
  "s0169": {
    "chinese": "今正月相朝，而皆不度，心已亡矣。",
    "literal": "",
    "idiomatic": ""
  },
  "s0170": {
    "chinese": "嘉事不體，何以能久？",
    "literal": "",
    "idiomatic": ""
  },
  "s0171": {
    "chinese": "高仰，驕也；",
    "literal": "",
    "idiomatic": ""
  },
  "s0172": {
    "chinese": "卑俯，替也。",
    "literal": "",
    "idiomatic": ""
  },
  "s0173": {
    "chinese": "驕近亂，替近疾。",
    "literal": "",
    "idiomatic": ""
  },
  "s0174": {
    "chinese": "君為主，其先亡虖！」",
    "literal": "",
    "idiomatic": ""
  },
  "s0175": {
    "chinese": "庶徵之恆雨，劉歆以為春秋大雨也，劉向以為大水。",
    "literal": "",
    "idiomatic": ""
  },
  "s0176": {
    "chinese": "隱公九年「三月癸酉，大雨，震電；",
    "literal": "",
    "idiomatic": ""
  },
  "s0177": {
    "chinese": "庚辰，大雨雪」。",
    "literal": "",
    "idiomatic": ""
  },
  "s0178": {
    "chinese": "大雨，雨水也；",
    "literal": "",
    "idiomatic": ""
  },
  "s0179": {
    "chinese": "震，雷也。",
    "literal": "",
    "idiomatic": ""
  },
  "s0180": {
    "chinese": "劉歆以為三月癸酉，於曆數春分後一日，始震電之時也，當雨，而不當大雨。",
    "literal": "",
    "idiomatic": ""
  },
  "s0181": {
    "chinese": "大雨，常雨之罰也。",
    "literal": "",
    "idiomatic": ""
  },
  "s0182": {
    "chinese": "於始震電八日之間而大雨雪，常寒之罰也。",
    "literal": "",
    "idiomatic": ""
  },
  "s0183": {
    "chinese": "劉向以為周三月，今正月也，當雨水，雪雜雨，雷電未可以發也。",
    "literal": "",
    "idiomatic": ""
  },
  "s0184": {
    "chinese": "既已發也，則雪不當復降。",
    "literal": "",
    "idiomatic": ""
  },
  "s0185": {
    "chinese": "皆失節，故謂之異。",
    "literal": "",
    "idiomatic": ""
  },
  "s0186": {
    "chinese": "於易，雷以二月出，其卦日豫，言萬物隨雷出地，皆逸豫也。",
    "literal": "",
    "idiomatic": ""
  },
  "s0187": {
    "chinese": "以八月入，其卦曰歸妹，言雷復歸。",
    "literal": "",
    "idiomatic": ""
  },
  "s0188": {
    "chinese": "入地則孕毓根核，保藏蟄蟲，避盛陰之害；",
    "literal": "",
    "idiomatic": ""
  },
  "s0189": {
    "chinese": "出地則養長華實，發揚隱伏，宣盛陽之德。",
    "literal": "",
    "idiomatic": ""
  },
  "s0190": {
    "chinese": "入能除害，出能興利，人君之象也。",
    "literal": "",
    "idiomatic": ""
  },
  "s0191": {
    "chinese": "是時，隱以弟桓幼，代而攝立。",
    "literal": "",
    "idiomatic": ""
  },
  "s0192": {
    "chinese": "公子翬見隱居位已久，勸之遂立。",
    "literal": "",
    "idiomatic": ""
  },
  "s0193": {
    "chinese": "隱既不許，翬懼而易其辭，遂與桓共殺隱。",
    "literal": "",
    "idiomatic": ""
  },
  "s0194": {
    "chinese": "天見其將然，故正月大雨水而雷電。",
    "literal": "",
    "idiomatic": ""
  },
  "s0195": {
    "chinese": "是陽不閉陰，出涉危難而害萬物。",
    "literal": "",
    "idiomatic": ""
  },
  "s0196": {
    "chinese": "天戒若曰，為君失時，賊弟佞臣將作亂矣。",
    "literal": "",
    "idiomatic": ""
  },
  "s0197": {
    "chinese": "後八日大雨雪，陰見間隙而勝陽，篡殺之禍將成也。",
    "literal": "",
    "idiomatic": ""
  },
  "s0198": {
    "chinese": "公不寤，後二年而殺。",
    "literal": "",
    "idiomatic": ""
  },
  "s0199": {
    "chinese": "昭帝始元元年七月，大水雨，自七月至十月。",
    "literal": "",
    "idiomatic": ""
  },
  "s0200": {
    "chinese": "成帝建始三年秋，大雨三十餘日；",
    "literal": "",
    "idiomatic": ""
  }
}