{
  "s0551": {
    "chinese": "西方為雨；",
    "literal": "",
    "idiomatic": ""
  },
  "s0552": {
    "chinese": "雨，少陰之位也。",
    "literal": "",
    "idiomatic": ""
  },
  "s0553": {
    "chinese": "月去中道，移而西入畢，則多雨。",
    "literal": "",
    "idiomatic": ""
  },
  "s0554": {
    "chinese": "故詩云「月離于畢，俾滂沱矣」，言多雨也。",
    "literal": "",
    "idiomatic": ""
  },
  "s0555": {
    "chinese": "星傳曰「月入畢則將相有以家犯罪者」，言陰盛也。",
    "literal": "",
    "idiomatic": ""
  },
  "s0556": {
    "chinese": "書曰「星有好風，星有好雨，月之從星，則以風雨」，言失中道而東西也。",
    "literal": "",
    "idiomatic": ""
  },
  "s0557": {
    "chinese": "故星傳曰「月南入牽牛南戒，民間疾疫；",
    "literal": "",
    "idiomatic": ""
  },
  "s0558": {
    "chinese": "月北入太微，出坐北，若犯坐，則下人謀上。」",
    "literal": "",
    "idiomatic": ""
  },
  "s0559": {
    "chinese": "一曰月為風雨，日為寒溫。",
    "literal": "",
    "idiomatic": ""
  },
  "s0560": {
    "chinese": "冬至日南極，晷長，南不極則溫為害；",
    "literal": "",
    "idiomatic": ""
  },
  "s0561": {
    "chinese": "夏至日北極，晷短，北不極則寒為害。",
    "literal": "",
    "idiomatic": ""
  },
  "s0562": {
    "chinese": "故書曰「日月之行，則有冬有夏」也。",
    "literal": "",
    "idiomatic": ""
  },
  "s0563": {
    "chinese": "政治變於下，日月運於上矣。",
    "literal": "",
    "idiomatic": ""
  },
  "s0564": {
    "chinese": "日出房北，為雨為陰，為亂為兵；",
    "literal": "",
    "idiomatic": ""
  },
  "s0565": {
    "chinese": "出房南，為旱為夭喪。",
    "literal": "",
    "idiomatic": ""
  },
  "s0566": {
    "chinese": "水旱至衝而應，及五星之變，必然之效也。",
    "literal": "",
    "idiomatic": ""
  },
  "s0567": {
    "chinese": "兩軍相當，日暈等，力均；",
    "literal": "",
    "idiomatic": ""
  },
  "s0568": {
    "chinese": "厚長大，有勝；",
    "literal": "",
    "idiomatic": ""
  },
  "s0569": {
    "chinese": "薄短小，亡勝。",
    "literal": "",
    "idiomatic": ""
  },
  "s0570": {
    "chinese": "重抱大破亡。",
    "literal": "",
    "idiomatic": ""
  },
  "s0571": {
    "chinese": "抱為和，背為不和，為分離相去。",
    "literal": "",
    "idiomatic": ""
  },
  "s0572": {
    "chinese": "直為自立，立兵破軍，若曰殺將。",
    "literal": "",
    "idiomatic": ""
  },
  "s0573": {
    "chinese": "抱且戴，有喜。",
    "literal": "",
    "idiomatic": ""
  },
  "s0574": {
    "chinese": "圍在中，中勝；",
    "literal": "",
    "idiomatic": ""
  },
  "s0575": {
    "chinese": "在外，外勝。",
    "literal": "",
    "idiomatic": ""
  },
  "s0576": {
    "chinese": "青外赤中，以和相去；",
    "literal": "",
    "idiomatic": ""
  },
  "s0577": {
    "chinese": "赤外青中，以惡相去。",
    "literal": "",
    "idiomatic": ""
  },
  "s0578": {
    "chinese": "氣暈先至而後去，居軍勝。",
    "literal": "",
    "idiomatic": ""
  },
  "s0579": {
    "chinese": "先至先去，前有利，後有病；",
    "literal": "",
    "idiomatic": ""
  },
  "s0580": {
    "chinese": "後至後去，前病後利；",
    "literal": "",
    "idiomatic": ""
  },
  "s0581": {
    "chinese": "後至先去，前後皆病，居軍不勝。",
    "literal": "",
    "idiomatic": ""
  },
  "s0582": {
    "chinese": "見而去，其後發疾，雖勝亡功。",
    "literal": "",
    "idiomatic": ""
  },
  "s0583": {
    "chinese": "見半日以上，功太。",
    "literal": "",
    "idiomatic": ""
  },
  "s0584": {
    "chinese": "白鸶屈短，上下銳，有者下大流血。",
    "literal": "",
    "idiomatic": ""
  },
  "s0585": {
    "chinese": "日暈制勝，近期三十日，遠期六十日。",
    "literal": "",
    "idiomatic": ""
  },
  "s0586": {
    "chinese": "其食，食所不利；",
    "literal": "",
    "idiomatic": ""
  },
  "s0587": {
    "chinese": "復生，生所利；",
    "literal": "",
    "idiomatic": ""
  },
  "s0588": {
    "chinese": "不然，食盡為主位。",
    "literal": "",
    "idiomatic": ""
  },
  "s0589": {
    "chinese": "以其直及日所躔加日時，用名其國。",
    "literal": "",
    "idiomatic": ""
  },
  "s0590": {
    "chinese": "凡望雲氣，仰而望之，三四百里；",
    "literal": "",
    "idiomatic": ""
  },
  "s0591": {
    "chinese": "平望，在桑榆上，千餘里，二千里；",
    "literal": "",
    "idiomatic": ""
  },
  "s0592": {
    "chinese": "登高而望之，下屬地者居三千里。",
    "literal": "",
    "idiomatic": ""
  },
  "s0593": {
    "chinese": "雲氣有戰居上者，勝。",
    "literal": "",
    "idiomatic": ""
  },
  "s0594": {
    "chinese": "自華以南，氣下黑上赤。",
    "literal": "",
    "idiomatic": ""
  },
  "s0595": {
    "chinese": "嵩高、三河之郊，氣正赤。",
    "literal": "",
    "idiomatic": ""
  },
  "s0596": {
    "chinese": "常山以北，氣下黑上青。",
    "literal": "",
    "idiomatic": ""
  },
  "s0597": {
    "chinese": "勃、碣、海、岱之間，氣皆黑。",
    "literal": "",
    "idiomatic": ""
  },
  "s0598": {
    "chinese": "江、淮之間，氣皆白。",
    "literal": "",
    "idiomatic": ""
  },
  "s0599": {
    "chinese": "徒氣白。",
    "literal": "",
    "idiomatic": ""
  },
  "s0600": {
    "chinese": "土功氣黃。",
    "literal": "",
    "idiomatic": ""
  }
}