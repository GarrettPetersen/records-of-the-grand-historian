{
  "s0151": {
    "chinese": "孟氏使陽膚為士師，問於曾子，亦曰：「上失其道，民散久矣。",
    "literal": "",
    "idiomatic": ""
  },
  "s0152": {
    "chinese": "如得其情，則哀矜而勿喜。」",
    "literal": "",
    "idiomatic": ""
  },
  "s0153": {
    "chinese": "陵夷至於戰國，韓任申子，秦用商鞅，連相坐之法，造參夷之誅；",
    "literal": "",
    "idiomatic": ""
  },
  "s0154": {
    "chinese": "增加肉刑、大辟，有鑿顛、抽脅、鑊亨之刑。",
    "literal": "",
    "idiomatic": ""
  },
  "s0155": {
    "chinese": "至於秦始皇，兼吞戰國，遂毀先王之法，滅禮誼之官，專任刑罰，躬操文墨，晝斷獄，夜理書，自程決事，日縣石之一。",
    "literal": "",
    "idiomatic": ""
  },
  "s0156": {
    "chinese": "而姦邪並生，赭衣塞路，囹圄成市，天下愁怨，潰而叛之。",
    "literal": "",
    "idiomatic": ""
  },
  "s0157": {
    "chinese": "漢興，高祖初入關，約法三章曰：「殺人者死，傷人及盜抵罪。」",
    "literal": "",
    "idiomatic": ""
  },
  "s0158": {
    "chinese": "蠲削煩苛，兆民大說。",
    "literal": "",
    "idiomatic": ""
  },
  "s0159": {
    "chinese": "其後四夷未附，兵革未息，三章之法不足以禦姦，於是相國蕭何雳摭秦法，取其宜於時者，作律九章。",
    "literal": "",
    "idiomatic": ""
  },
  "s0160": {
    "chinese": "當孝惠、高后時，百姓新免毒酿，人欲長幼養老。",
    "literal": "",
    "idiomatic": ""
  },
  "s0161": {
    "chinese": "蕭、曹為相，填以無為，從民之欲，而不擾亂，是以衣食滋殖，刑罰用稀。",
    "literal": "",
    "idiomatic": ""
  },
  "s0162": {
    "chinese": "丞相張蒼、御史大夫馮敬奏言：「肉刑所以禁姦，所由來者久矣。",
    "literal": "",
    "idiomatic": ""
  },
  "s0163": {
    "chinese": "陛下下明詔，憐萬民之一有過被刑者終身不息，及罪人欲改行為善而道亡繇至，於盛德，臣等所不及也。",
    "literal": "",
    "idiomatic": ""
  },
  "s0164": {
    "chinese": "臣謹議請定律曰：諸當完者，完為城旦舂；",
    "literal": "",
    "idiomatic": ""
  },
  "s0165": {
    "chinese": "當黥者，髡鉗為城旦舂；",
    "literal": "",
    "idiomatic": ""
  },
  "s0166": {
    "chinese": "當劓者，笞三百；",
    "literal": "",
    "idiomatic": ""
  },
  "s0167": {
    "chinese": "當斬左止者，笞五百；",
    "literal": "",
    "idiomatic": ""
  },
  "s0168": {
    "chinese": "當斬右止，及殺人先自告，及吏坐受賕枉法，守縣官財物而即盜之，已論命復有笞罪者，皆棄市。",
    "literal": "",
    "idiomatic": ""
  },
  "s0169": {
    "chinese": "罪人獄已決，完為城旦舂，滿三歲為鬼薪白粲。",
    "literal": "",
    "idiomatic": ""
  },
  "s0170": {
    "chinese": "鬼薪白粲一歲，為隸臣妾。",
    "literal": "",
    "idiomatic": ""
  },
  "s0171": {
    "chinese": "隸臣妾一歲，免為庶人。",
    "literal": "",
    "idiomatic": ""
  },
  "s0172": {
    "chinese": "隸臣妾滿二歲，為司寇。",
    "literal": "",
    "idiomatic": ""
  },
  "s0173": {
    "chinese": "司寇一歲，及作如司寇二歲，皆免為庶人。",
    "literal": "",
    "idiomatic": ""
  },
  "s0174": {
    "chinese": "其亡逃及有罪耐以上，不用此令。",
    "literal": "",
    "idiomatic": ""
  },
  "s0175": {
    "chinese": "前令之刑城旦舂歲而非禁錮者，如完為城旦舂歲數以免。",
    "literal": "",
    "idiomatic": ""
  },
  "s0176": {
    "chinese": "臣昧死請。」",
    "literal": "",
    "idiomatic": ""
  },
  "s0177": {
    "chinese": "制曰：「可。」",
    "literal": "",
    "idiomatic": ""
  },
  "s0178": {
    "chinese": "是後，外有輕刑之名，內實殺人。",
    "literal": "",
    "idiomatic": ""
  },
  "s0179": {
    "chinese": "斬右止者又當死。",
    "literal": "",
    "idiomatic": ""
  },
  "s0180": {
    "chinese": "斬左止者笞五百，當劓者笞三百，率多死。",
    "literal": "",
    "idiomatic": ""
  },
  "s0181": {
    "chinese": "及至孝武即位，外事四夷之功，內盛耳目之好，徵發煩數，百姓貧耗，窮民犯法，酷吏擊斷，姦軌不勝。",
    "literal": "",
    "idiomatic": ""
  },
  "s0182": {
    "chinese": "於是招進張湯、趙禹之屬，條定法令，作見知故縱、監臨部主之法，緩深故之罪，急縱出之誅。",
    "literal": "",
    "idiomatic": ""
  },
  "s0183": {
    "chinese": "其後姦猾巧法，轉相比況，禁罔寖密。",
    "literal": "",
    "idiomatic": ""
  },
  "s0184": {
    "chinese": "律令凡三百五十九章，大辟四百九條，千八百八十二事，死罪決事比萬三千四百七十二事。",
    "literal": "",
    "idiomatic": ""
  },
  "s0185": {
    "chinese": "文書盈於几閣，典者不能遍睹。",
    "literal": "",
    "idiomatic": ""
  },
  "s0186": {
    "chinese": "是以郡國承用者駮，或罪同而論異。",
    "literal": "",
    "idiomatic": ""
  },
  "s0187": {
    "chinese": "姦吏因緣為市，所欲活則傅生議，所欲陷則予死比，議者咸冤傷之。",
    "literal": "",
    "idiomatic": ""
  },
  "s0188": {
    "chinese": "宣帝自在閭閻而知其若此，及即尊位，廷史路溫舒上疏，言秦有十失，其一尚存，治獄之吏是也。",
    "literal": "",
    "idiomatic": ""
  },
  "s0189": {
    "chinese": "語在溫舒傳。",
    "literal": "",
    "idiomatic": ""
  },
  "s0190": {
    "chinese": "上深愍焉，乃下詔曰：「間者吏用法，巧文寖深，是朕之不德也。",
    "literal": "",
    "idiomatic": ""
  },
  "s0191": {
    "chinese": "夫決獄不當，使有罪興邪，不辜蒙戮，父子悲恨，朕甚傷之。",
    "literal": "",
    "idiomatic": ""
  },
  "s0192": {
    "chinese": "今遣廷史與郡鞠獄，任輕祿薄，其為置廷平，秩六百石，員四人。",
    "literal": "",
    "idiomatic": ""
  },
  "s0193": {
    "chinese": "其務平之，以稱朕意。」",
    "literal": "",
    "idiomatic": ""
  },
  "s0194": {
    "chinese": "於是選于定國為廷尉，求明察寬恕黃霸等以為廷平，季秋後請讞。",
    "literal": "",
    "idiomatic": ""
  },
  "s0195": {
    "chinese": "時上常幸宣室，齋居而決事，獄刑號為平矣。",
    "literal": "",
    "idiomatic": ""
  },
  "s0196": {
    "chinese": "時涿郡太守鄭昌上疏言：「聖王置諫爭之臣者，非以崇德，防逸豫之生也；",
    "literal": "",
    "idiomatic": ""
  },
  "s0197": {
    "chinese": "立法明刑者，非以為治，救衰亂之起也。",
    "literal": "",
    "idiomatic": ""
  },
  "s0198": {
    "chinese": "今明主躬垂明聽，雖不置廷平，獄將自正；",
    "literal": "",
    "idiomatic": ""
  },
  "s0199": {
    "chinese": "若開後嗣，不若刪定律令。",
    "literal": "",
    "idiomatic": ""
  },
  "s0200": {
    "chinese": "律令一定，愚民知所避，姦吏無所弄矣。",
    "literal": "",
    "idiomatic": ""
  }
}