{
  "s0251": {
    "chinese": "召工官治車諸器，皆仰給大農。",
    "literal": "",
    "idiomatic": ""
  },
  "s0252": {
    "chinese": "大農諸官盡籠天下之貨物，貴則賣之，賤則買之。",
    "literal": "",
    "idiomatic": ""
  },
  "s0253": {
    "chinese": "如此，富商大賈亡所牟大利，則反本，而萬物不得騰躍。",
    "literal": "",
    "idiomatic": ""
  },
  "s0254": {
    "chinese": "故抑天下之物，名曰「平準」。",
    "literal": "",
    "idiomatic": ""
  },
  "s0255": {
    "chinese": "天子以為然而許之。",
    "literal": "",
    "idiomatic": ""
  },
  "s0256": {
    "chinese": "於是天子北至朔方，東封泰山，巡海上，旁北邊以歸。",
    "literal": "",
    "idiomatic": ""
  },
  "s0257": {
    "chinese": "所過賞賜，用帛百餘萬匹，錢金以鉅萬計，皆取足大農。",
    "literal": "",
    "idiomatic": ""
  },
  "s0258": {
    "chinese": "弘羊又請令民得入粟補吏，及罪以贖。",
    "literal": "",
    "idiomatic": ""
  },
  "s0259": {
    "chinese": "令民入粟甘泉各有差，以復終身，不復告嬢。",
    "literal": "",
    "idiomatic": ""
  },
  "s0260": {
    "chinese": "它郡各輸急處，而諸農各致粟，山東漕益歲六百萬石。",
    "literal": "",
    "idiomatic": ""
  },
  "s0261": {
    "chinese": "一歲之中，太倉、甘泉倉滿。",
    "literal": "",
    "idiomatic": ""
  },
  "s0262": {
    "chinese": "邊餘穀，諸均輸帛五百萬匹。",
    "literal": "",
    "idiomatic": ""
  },
  "s0263": {
    "chinese": "民不益賦而天下用饒。",
    "literal": "",
    "idiomatic": ""
  },
  "s0264": {
    "chinese": "於是弘羊賜爵左庶長，黃金者再百焉。",
    "literal": "",
    "idiomatic": ""
  },
  "s0265": {
    "chinese": "是歲小旱，上令百官求雨。",
    "literal": "",
    "idiomatic": ""
  },
  "s0266": {
    "chinese": "卜式言曰：「縣官當食租衣稅而已，今弘羊令吏坐市列，販物求利。",
    "literal": "",
    "idiomatic": ""
  },
  "s0267": {
    "chinese": "亨弘羊，天乃雨。」",
    "literal": "",
    "idiomatic": ""
  },
  "s0268": {
    "chinese": "久之，武帝疾病，拜弘羊為御史大夫。",
    "literal": "",
    "idiomatic": ""
  },
  "s0269": {
    "chinese": "昭帝即位六年，詔郡國舉賢良文學之士，問以民所疾苦，教化之要。",
    "literal": "",
    "idiomatic": ""
  },
  "s0270": {
    "chinese": "皆對願罷鹽鐵酒鸾均輸官，毋與天下爭利，視以儉節，然後教化可興。",
    "literal": "",
    "idiomatic": ""
  },
  "s0271": {
    "chinese": "弘羊難，以為此國家大業，所以制四夷，安邊足用之本，不可廢也。",
    "literal": "",
    "idiomatic": ""
  },
  "s0272": {
    "chinese": "乃與丞相千秋共奏罷酒酤。",
    "literal": "",
    "idiomatic": ""
  },
  "s0273": {
    "chinese": "弘羊自以為國興大利，伐其功，欲為子弟得官，怨望大將軍霍光，遂與上官桀等謀反，誅滅。",
    "literal": "",
    "idiomatic": ""
  },
  "s0274": {
    "chinese": "宣、元、成、哀、平五世，亡所變改。",
    "literal": "",
    "idiomatic": ""
  },
  "s0275": {
    "chinese": "元帝時嘗罷鹽鐵官，三年而復之。",
    "literal": "",
    "idiomatic": ""
  },
  "s0276": {
    "chinese": "貢禹言：「鑄錢采銅，一歲十萬人不耕，民坐盜鑄陷刑者多。",
    "literal": "",
    "idiomatic": ""
  },
  "s0277": {
    "chinese": "富人臧錢滿室，猶無厭足。",
    "literal": "",
    "idiomatic": ""
  },
  "s0278": {
    "chinese": "民心動搖，棄本逐末，耕者不能半，姦邪不可禁，原起於錢。",
    "literal": "",
    "idiomatic": ""
  },
  "s0279": {
    "chinese": "疾其末者絕其本，宜罷采珠玉金銀鑄錢之官，毋復以為幣，除其販賣租銖之律，租稅祿賜皆以布帛及穀，使百姓壹意農桑。」",
    "literal": "",
    "idiomatic": ""
  },
  "s0280": {
    "chinese": "議者以為交易待錢，布帛不可尺寸分裂。",
    "literal": "",
    "idiomatic": ""
  },
  "s0281": {
    "chinese": "禹議亦寢。",
    "literal": "",
    "idiomatic": ""
  },
  "s0282": {
    "chinese": "自孝武元狩五年三官初鑄五銖錢，至平帝元始中，成錢二百八十億萬餘云。",
    "literal": "",
    "idiomatic": ""
  },
  "s0283": {
    "chinese": "王莽居攝，變漢制，以周錢有子母相權，於是更造大錢，徑寸二分，重十二銖，文曰「大錢五十」。",
    "literal": "",
    "idiomatic": ""
  },
  "s0284": {
    "chinese": "又造契刀、錯刀。",
    "literal": "",
    "idiomatic": ""
  },
  "s0285": {
    "chinese": "契刀，其環如大錢，身形如刀，長二寸，文曰「契刀五百」。",
    "literal": "",
    "idiomatic": ""
  },
  "s0286": {
    "chinese": "錯刀，以黃金錯其文，曰「一刀直五千」。",
    "literal": "",
    "idiomatic": ""
  },
  "s0287": {
    "chinese": "與五銖錢凡四品，並行。",
    "literal": "",
    "idiomatic": ""
  },
  "s0288": {
    "chinese": "莽即真，以為書「劉」字有金刀，乃罷錯刀、契刀及五銖錢，而更作金、銀、龜、貝、錢、布之品，名曰「寶貨」。",
    "literal": "",
    "idiomatic": ""
  },
  "s0289": {
    "chinese": "小錢徑六分，重一銖，文曰「小錢直一」。",
    "literal": "",
    "idiomatic": ""
  },
  "s0290": {
    "chinese": "次七分，三銖，曰「",
    "literal": "",
    "idiomatic": ""
  },
  "s0291": {
    "chinese": "錢一十」。",
    "literal": "",
    "idiomatic": ""
  },
  "s0292": {
    "chinese": "次八分，五銖，曰「幼錢二十」。",
    "literal": "",
    "idiomatic": ""
  },
  "s0293": {
    "chinese": "次九分，七銖，曰「中錢三十」。",
    "literal": "",
    "idiomatic": ""
  },
  "s0294": {
    "chinese": "次一寸，九銖，曰「壯錢四十」。",
    "literal": "",
    "idiomatic": ""
  },
  "s0295": {
    "chinese": "因前「大錢五十」，是為錢貨六品，直各如其文。",
    "literal": "",
    "idiomatic": ""
  },
  "s0296": {
    "chinese": "黃金重一斤，直錢萬。",
    "literal": "",
    "idiomatic": ""
  },
  "s0297": {
    "chinese": "朱提銀重八兩為一流，直一千五百八十。",
    "literal": "",
    "idiomatic": ""
  },
  "s0298": {
    "chinese": "它銀一流直千。",
    "literal": "",
    "idiomatic": ""
  },
  "s0299": {
    "chinese": "是為銀貨二品。",
    "literal": "",
    "idiomatic": ""
  },
  "s0300": {
    "chinese": "元龜岠冉長尺二寸，直二千一百六十，為大貝十朋。",
    "literal": "",
    "idiomatic": ""
  }
}