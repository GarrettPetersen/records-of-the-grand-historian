{
  "s0051": {
    "chinese": "周公相成王，王道大洽，制禮作樂，天子曰明堂辟雍，諸侯曰泮宮。",
    "literal": "",
    "idiomatic": ""
  },
  "s0052": {
    "chinese": "郊祀后稷以配天，宗祀文王於明堂以配上帝。",
    "literal": "",
    "idiomatic": ""
  },
  "s0053": {
    "chinese": "四海之內各以其職來助祭。",
    "literal": "",
    "idiomatic": ""
  },
  "s0054": {
    "chinese": "天子祭天下名山大川，懷柔百神，咸秩無文。",
    "literal": "",
    "idiomatic": ""
  },
  "s0055": {
    "chinese": "五嶽視三公，四瀆視諸侯。",
    "literal": "",
    "idiomatic": ""
  },
  "s0056": {
    "chinese": "而諸侯祭其疆內名山大川，大夫祭門、戶、井、灶、中霤五祀。",
    "literal": "",
    "idiomatic": ""
  },
  "s0057": {
    "chinese": "士庶人祖考而已。",
    "literal": "",
    "idiomatic": ""
  },
  "s0058": {
    "chinese": "各有典禮，而淫祀有禁。",
    "literal": "",
    "idiomatic": ""
  },
  "s0059": {
    "chinese": "後十三世，世益衰，禮樂廢。",
    "literal": "",
    "idiomatic": ""
  },
  "s0060": {
    "chinese": "幽王無道，為犬戎所敗，平王東徙雒邑。",
    "literal": "",
    "idiomatic": ""
  },
  "s0061": {
    "chinese": "秦襄公攻戎救周，列為諸侯，而居西，自以為主少昊之神，作西畤，祠白帝，其牲用騮駒黃牛羝羊各一云。",
    "literal": "",
    "idiomatic": ""
  },
  "s0062": {
    "chinese": "其後十四年，秦文公東獵汧渭之間，卜居之而吉。",
    "literal": "",
    "idiomatic": ""
  },
  "s0063": {
    "chinese": "文公",
    "literal": "",
    "idiomatic": ""
  },
  "s0064": {
    "chinese": "薨黃蛇自天下屬地，其口止於鄜衍。",
    "literal": "",
    "idiomatic": ""
  },
  "s0065": {
    "chinese": "文公問史敦，敦曰：「此上帝之徵，君其祠之。」",
    "literal": "",
    "idiomatic": ""
  },
  "s0066": {
    "chinese": "於是作鄜畤，用三牲郊祭白帝焉。",
    "literal": "",
    "idiomatic": ""
  },
  "s0067": {
    "chinese": "自未作鄜畤，而雍旁故有吳陽武畤，雍東有好畤，皆廢無祀。",
    "literal": "",
    "idiomatic": ""
  },
  "s0068": {
    "chinese": "或曰：「自古以雍州積高，神明之隩，故立畤郊上帝，諸神祠皆聚云。",
    "literal": "",
    "idiomatic": ""
  },
  "s0069": {
    "chinese": "蓋黃帝時嘗用事，雖晚周亦郊焉。」",
    "literal": "",
    "idiomatic": ""
  },
  "s0070": {
    "chinese": "其語不經見，縉紳者弗道。",
    "literal": "",
    "idiomatic": ""
  },
  "s0071": {
    "chinese": "作鄜畤後九年，文公獲若石云，于陳倉北阪城祠之。",
    "literal": "",
    "idiomatic": ""
  },
  "s0072": {
    "chinese": "其神或歲不至，或歲數。",
    "literal": "",
    "idiomatic": ""
  },
  "s0073": {
    "chinese": "來也常以夜，光輝若流星，從東方來，集於祠城，若雄雉，其聲殷殷云，野雞夜鳴。",
    "literal": "",
    "idiomatic": ""
  },
  "s0074": {
    "chinese": "以一牢祠之，名曰陳寶。",
    "literal": "",
    "idiomatic": ""
  },
  "s0075": {
    "chinese": "作陳寶祠後七十一年，秦德公立，卜居雍。",
    "literal": "",
    "idiomatic": ""
  },
  "s0076": {
    "chinese": "子孫飲馬於河，遂都雍。",
    "literal": "",
    "idiomatic": ""
  },
  "s0077": {
    "chinese": "雍之諸祠自此興。",
    "literal": "",
    "idiomatic": ""
  },
  "s0078": {
    "chinese": "用三百牢於鄜畤。",
    "literal": "",
    "idiomatic": ""
  },
  "s0079": {
    "chinese": "作伏祠。",
    "literal": "",
    "idiomatic": ""
  },
  "s0080": {
    "chinese": "磔狗邑四門，以御蠱災。",
    "literal": "",
    "idiomatic": ""
  },
  "s0081": {
    "chinese": "後四年，秦宣公作密畤於渭南，祭青帝。",
    "literal": "",
    "idiomatic": ""
  },
  "s0082": {
    "chinese": "後十三年，秦穆公立，病臥五日不寤；",
    "literal": "",
    "idiomatic": ""
  },
  "s0083": {
    "chinese": "寤，乃言夢見上帝，上帝命穆公平晉亂。",
    "literal": "",
    "idiomatic": ""
  },
  "s0084": {
    "chinese": "史書而藏之府。",
    "literal": "",
    "idiomatic": ""
  },
  "s0085": {
    "chinese": "而後世皆曰上天。",
    "literal": "",
    "idiomatic": ""
  },
  "s0086": {
    "chinese": "穆公立九年，齊桓公既霸，會諸侯於葵丘，而欲封禪。",
    "literal": "",
    "idiomatic": ""
  },
  "s0087": {
    "chinese": "管仲曰：「古者封泰山禪梁父者七十二家，而夷吾所記者十有二焉。",
    "literal": "",
    "idiomatic": ""
  },
  "s0088": {
    "chinese": "昔無懷氏封泰山，禪云云；",
    "literal": "",
    "idiomatic": ""
  },
  "s0089": {
    "chinese": "虙羲封泰山，禪云云；",
    "literal": "",
    "idiomatic": ""
  },
  "s0090": {
    "chinese": "神農氏封泰山，禪云云；",
    "literal": "",
    "idiomatic": ""
  },
  "s0091": {
    "chinese": "炎帝封泰山，禪云云；",
    "literal": "",
    "idiomatic": ""
  },
  "s0092": {
    "chinese": "黃帝封泰山，禪亭亭；",
    "literal": "",
    "idiomatic": ""
  },
  "s0093": {
    "chinese": "顓頊封泰山，禪云云；",
    "literal": "",
    "idiomatic": ""
  },
  "s0094": {
    "chinese": "帝嚳封泰山，禪云云；",
    "literal": "",
    "idiomatic": ""
  },
  "s0095": {
    "chinese": "堯封泰山，禪云云；",
    "literal": "",
    "idiomatic": ""
  },
  "s0096": {
    "chinese": "舜封泰山，禪云云；",
    "literal": "",
    "idiomatic": ""
  },
  "s0097": {
    "chinese": "禹封泰山，禪會稽；",
    "literal": "",
    "idiomatic": ""
  },
  "s0098": {
    "chinese": "湯封泰山，禪云云；",
    "literal": "",
    "idiomatic": ""
  },
  "s0099": {
    "chinese": "周成王封泰山，禪於社首：皆受命然後得封禪。」",
    "literal": "",
    "idiomatic": ""
  },
  "s0100": {
    "chinese": "桓公曰：「寡人北伐山戎，過孤竹；",
    "literal": "",
    "idiomatic": ""
  }
}