{
  "s0001": {
    "chinese": "六經之道同歸，而禮樂之用為急。",
    "literal": "",
    "idiomatic": ""
  },
  "s0002": {
    "chinese": "治身者斯須忘禮，則暴嫚入之矣；",
    "literal": "",
    "idiomatic": ""
  },
  "s0003": {
    "chinese": "為國者一朝失禮，則荒亂及之矣。",
    "literal": "",
    "idiomatic": ""
  },
  "s0004": {
    "chinese": "人函天地陰陽之氣，有喜怒哀樂之情。",
    "literal": "",
    "idiomatic": ""
  },
  "s0005": {
    "chinese": "天稟其性而不能節也，聖人能為之節而不能絕也，故象天地而制禮樂，所以通神明，立人倫，正情性，節萬事者也。",
    "literal": "",
    "idiomatic": ""
  },
  "s0006": {
    "chinese": "人性有男女之情，妒忌之別，為制婚姻之禮；",
    "literal": "",
    "idiomatic": ""
  },
  "s0007": {
    "chinese": "有交接長幼之序，為制鄉飲之禮；",
    "literal": "",
    "idiomatic": ""
  },
  "s0008": {
    "chinese": "有哀死思遠之情，為制喪祭之禮；",
    "literal": "",
    "idiomatic": ""
  },
  "s0009": {
    "chinese": "有尊尊敬上之心，為制朝覲之禮。",
    "literal": "",
    "idiomatic": ""
  },
  "s0010": {
    "chinese": "哀有哭踊之節，樂有歌舞之容，正人足以副其誠，邪人足以防其失。",
    "literal": "",
    "idiomatic": ""
  },
  "s0011": {
    "chinese": "故婚姻之禮廢，則夫婦之道苦，而淫辟之罪多；",
    "literal": "",
    "idiomatic": ""
  },
  "s0012": {
    "chinese": "鄉飲之禮廢，則長幼之序亂，而爭鬥之獄蕃；",
    "literal": "",
    "idiomatic": ""
  },
  "s0013": {
    "chinese": "喪祭之禮廢，則骨肉之恩薄，而背死忘先者眾；",
    "literal": "",
    "idiomatic": ""
  },
  "s0014": {
    "chinese": "朝聘之禮廢，則君臣之位失，而侵陵之漸起。",
    "literal": "",
    "idiomatic": ""
  },
  "s0015": {
    "chinese": "故孔子曰：「安上治民，莫殒於禮；",
    "literal": "",
    "idiomatic": ""
  },
  "s0016": {
    "chinese": "移風易俗，莫殒於樂。」",
    "literal": "",
    "idiomatic": ""
  },
  "s0017": {
    "chinese": "禮節民心，樂和民聲，政以行之，刑以防之。",
    "literal": "",
    "idiomatic": ""
  },
  "s0018": {
    "chinese": "禮樂政刑四達而不誖，則王道備矣。",
    "literal": "",
    "idiomatic": ""
  },
  "s0019": {
    "chinese": "樂以治內而為同，禮以修外而為異；",
    "literal": "",
    "idiomatic": ""
  },
  "s0020": {
    "chinese": "同則和親，異則畏敬；",
    "literal": "",
    "idiomatic": ""
  },
  "s0021": {
    "chinese": "和親則無怨，畏敬則不爭。",
    "literal": "",
    "idiomatic": ""
  },
  "s0022": {
    "chinese": "揖讓而天下治者，禮樂之謂也。",
    "literal": "",
    "idiomatic": ""
  },
  "s0023": {
    "chinese": "二者並行，合為一體。",
    "literal": "",
    "idiomatic": ""
  },
  "s0024": {
    "chinese": "畏敬之意難見，則著之於享獻辭受，登降跪拜；",
    "literal": "",
    "idiomatic": ""
  },
  "s0025": {
    "chinese": "和親之說難形，則發之於詩歌詠言，鐘石筦弦。",
    "literal": "",
    "idiomatic": ""
  },
  "s0026": {
    "chinese": "蓋嘉其敬意而不及其財賄，美其歡心而不流其聲音。",
    "literal": "",
    "idiomatic": ""
  },
  "s0027": {
    "chinese": "故孔子曰：「",
    "literal": "",
    "idiomatic": ""
  },
  "s0028": {
    "chinese": "禮云禮云，玉帛云乎哉？",
    "literal": "",
    "idiomatic": ""
  },
  "s0029": {
    "chinese": "樂云樂云，鐘鼓云乎哉？」",
    "literal": "",
    "idiomatic": ""
  },
  "s0030": {
    "chinese": "此禮樂之本也。",
    "literal": "",
    "idiomatic": ""
  },
  "s0031": {
    "chinese": "故曰：「知禮樂之情者能作，識禮樂之文者能述；",
    "literal": "",
    "idiomatic": ""
  },
  "s0032": {
    "chinese": "作者之謂聖，述者之謂明。",
    "literal": "",
    "idiomatic": ""
  },
  "s0033": {
    "chinese": "明聖者，述作之謂也。」",
    "literal": "",
    "idiomatic": ""
  },
  "s0034": {
    "chinese": "王者必因前王之禮，順時施宜，有所損益，即民之心，稍稍制作，至太平而大備。",
    "literal": "",
    "idiomatic": ""
  },
  "s0035": {
    "chinese": "周監於二代，禮文尤具，事為之制，曲為之防，故稱禮經三百，威儀三千。",
    "literal": "",
    "idiomatic": ""
  },
  "s0036": {
    "chinese": "於是教化浹洽，民用和睦，災害不生，禍亂不作，囹圄空虛，四十餘年。",
    "literal": "",
    "idiomatic": ""
  },
  "s0037": {
    "chinese": "孔子美之曰：「郁郁乎文哉！",
    "literal": "",
    "idiomatic": ""
  },
  "s0038": {
    "chinese": "吾從周。」",
    "literal": "",
    "idiomatic": ""
  },
  "s0039": {
    "chinese": "及其衰也，諸侯踰越法度，惡禮制之害己，去其篇籍。",
    "literal": "",
    "idiomatic": ""
  },
  "s0040": {
    "chinese": "遭秦滅學，遂以亂亡。",
    "literal": "",
    "idiomatic": ""
  },
  "s0041": {
    "chinese": "漢興，撥亂反正，日不暇給，猶命叔孫通制禮儀，以正君臣之位。",
    "literal": "",
    "idiomatic": ""
  },
  "s0042": {
    "chinese": "高祖說而歎曰：「吾乃今日知為天子之貴也！」",
    "literal": "",
    "idiomatic": ""
  },
  "s0043": {
    "chinese": "以通為奉常，遂定儀法，未盡備而通終。",
    "literal": "",
    "idiomatic": ""
  },
  "s0044": {
    "chinese": "至文帝時，賈誼以為「漢承秦之敗俗，廢禮義，捐廉恥，今其甚者殺父兄，盜者取廟器，而大臣特以簿書不報期會為故，至於風俗流溢，恬而不怪，以為是適然耳。",
    "literal": "",
    "idiomatic": ""
  },
  "s0045": {
    "chinese": "夫移風易俗，使天下回心而鄉道，類非俗吏之所能為也。",
    "literal": "",
    "idiomatic": ""
  },
  "s0046": {
    "chinese": "夫立君臣，等上下，使綱紀有序，六親和睦，此非天之所為，人之所設也。",
    "literal": "",
    "idiomatic": ""
  },
  "s0047": {
    "chinese": "人之所設，不為不立，不修則壞。",
    "literal": "",
    "idiomatic": ""
  },
  "s0048": {
    "chinese": "漢興至今二十餘年，宜定制度，興禮樂，然後諸侯軌道，百姓素樸，獄訟衰息」。",
    "literal": "",
    "idiomatic": ""
  },
  "s0049": {
    "chinese": "乃草具其儀，天子說焉。",
    "literal": "",
    "idiomatic": ""
  },
  "s0050": {
    "chinese": "而大臣絳、灌之屬害之，故其議遂寢。",
    "literal": "",
    "idiomatic": ""
  }
}