{
  "s0151": {
    "chinese": "山川連體，下竭上崩，事勢然也。",
    "literal": "",
    "idiomatic": ""
  },
  "s0152": {
    "chinese": "時幽王暴虐，妄誅伐，不聽諫，迷於褒姒，廢其正后，廢后之父申侯與犬戎共攻殺幽王。",
    "literal": "",
    "idiomatic": ""
  },
  "s0153": {
    "chinese": "一曰，其在天文，水為辰星，辰星為蠻夷。",
    "literal": "",
    "idiomatic": ""
  },
  "s0154": {
    "chinese": "月食辰星，國以女亡。",
    "literal": "",
    "idiomatic": ""
  },
  "s0155": {
    "chinese": "幽王之敗，女亂其內，夷攻其外。",
    "literal": "",
    "idiomatic": ""
  },
  "s0156": {
    "chinese": "京房易傳曰：「君臣相背，厥異名水絕。」",
    "literal": "",
    "idiomatic": ""
  },
  "s0157": {
    "chinese": "文公九年「九月癸酉，地震」。",
    "literal": "",
    "idiomatic": ""
  },
  "s0158": {
    "chinese": "劉向以為先是時，齊桓、晉文、魯釐二伯賢君新沒，周襄王失道，楚穆王殺父，諸侯皆不肖，權傾於下，天戒若曰，臣下彊盛者將動為害。",
    "literal": "",
    "idiomatic": ""
  },
  "s0159": {
    "chinese": "後宋、魯、晉、莒、鄭、陳、齊皆殺君。",
    "literal": "",
    "idiomatic": ""
  },
  "s0160": {
    "chinese": "諸震，略皆從董仲舒說也。",
    "literal": "",
    "idiomatic": ""
  },
  "s0161": {
    "chinese": "京房易傳曰：「臣事雖正，專必震，其震，於水則波，於木則搖，於屋則瓦落。",
    "literal": "",
    "idiomatic": ""
  },
  "s0162": {
    "chinese": "大經在辟而易臣，茲謂陰動，厥震搖政宮。",
    "literal": "",
    "idiomatic": ""
  },
  "s0163": {
    "chinese": "大經搖政，茲謂不陰，厥震搖山，山出涌水。",
    "literal": "",
    "idiomatic": ""
  },
  "s0164": {
    "chinese": "嗣子無德專祿，茲謂不順，厥震動丘陵，涌水出。」",
    "literal": "",
    "idiomatic": ""
  },
  "s0165": {
    "chinese": "襄公十六年「五月甲子，地震」。",
    "literal": "",
    "idiomatic": ""
  },
  "s0166": {
    "chinese": "劉向以為先是雞澤之會，諸侯盟，大夫又盟。",
    "literal": "",
    "idiomatic": ""
  },
  "s0167": {
    "chinese": "是歲三月，諸侯為溴梁之會，而大夫獨相與盟，五月地震矣。",
    "literal": "",
    "idiomatic": ""
  },
  "s0168": {
    "chinese": "其後崔氏專齊，欒盈亂晉，良霄傾鄭，閽殺吳子，燕逐其君，楚滅陳、蔡。",
    "literal": "",
    "idiomatic": ""
  },
  "s0169": {
    "chinese": "昭公十九年「五月己卯，地震」。",
    "literal": "",
    "idiomatic": ""
  },
  "s0170": {
    "chinese": "劉向以為是時季氏將有逐君之變。",
    "literal": "",
    "idiomatic": ""
  },
  "s0171": {
    "chinese": "其後宋三臣、曹會皆以地叛，蔡、莒逐其君，吳敗中國殺二君。",
    "literal": "",
    "idiomatic": ""
  },
  "s0172": {
    "chinese": "二十三年「八月乙未，地震」。",
    "literal": "",
    "idiomatic": ""
  },
  "s0173": {
    "chinese": "劉向以為是時周景王崩，劉、單立王子猛，尹氏立子朝。",
    "literal": "",
    "idiomatic": ""
  },
  "s0174": {
    "chinese": "其後季氏逐昭公，黑肱叛邾，吳殺其君僚，宋五大夫、晉二大夫皆以地叛。",
    "literal": "",
    "idiomatic": ""
  },
  "s0175": {
    "chinese": "哀公三年「四月甲午，地震」。",
    "literal": "",
    "idiomatic": ""
  },
  "s0176": {
    "chinese": "劉向以為是時諸侯皆信邪臣，莫能用仲尼，盜殺蔡侯，齊陳乞弒君。",
    "literal": "",
    "idiomatic": ""
  },
  "s0177": {
    "chinese": "惠帝二年正月，地震隴西，厭四百餘家。",
    "literal": "",
    "idiomatic": ""
  },
  "s0178": {
    "chinese": "武帝征和二年八月癸亥，地震，厭殺人。",
    "literal": "",
    "idiomatic": ""
  },
  "s0179": {
    "chinese": "宣帝本始四年四月壬寅，地震河南以東四十九郡，北海琅邪壞祖宗廟城郭，殺六千餘人。",
    "literal": "",
    "idiomatic": ""
  },
  "s0180": {
    "chinese": "元帝永光三年冬，地震。",
    "literal": "",
    "idiomatic": ""
  },
  "s0181": {
    "chinese": "綏和二年九月丙辰，地震，自京師至北邊郡國三十餘壞城郭，凡殺四百一十五人。",
    "literal": "",
    "idiomatic": ""
  },
  "s0182": {
    "chinese": "釐公十四年「秋八月辛卯，沙麓崩」。",
    "literal": "",
    "idiomatic": ""
  },
  "s0183": {
    "chinese": "穀梁傳曰：「林屬於山曰麓，沙其名也。」",
    "literal": "",
    "idiomatic": ""
  },
  "s0184": {
    "chinese": "劉向以為臣下背叛，散落不事上之象也。",
    "literal": "",
    "idiomatic": ""
  },
  "s0185": {
    "chinese": "先是，齊桓行伯道，會諸侯，事周室。",
    "literal": "",
    "idiomatic": ""
  },
  "s0186": {
    "chinese": "管仲既死，桓德日衰，天戒若曰，伯道將廢，諸侯散落，政逮大夫，陪臣執命，臣下不事上矣。",
    "literal": "",
    "idiomatic": ""
  },
  "s0187": {
    "chinese": "桓公不寤，天子蔽晦。",
    "literal": "",
    "idiomatic": ""
  },
  "s0188": {
    "chinese": "及齊威死，天下散而從楚。",
    "literal": "",
    "idiomatic": ""
  },
  "s0189": {
    "chinese": "王札子殺二大夫，晉敗天子之師，莫能征討，從是陵遲。",
    "literal": "",
    "idiomatic": ""
  },
  "s0190": {
    "chinese": "公羊以為沙麓，河上邑也。",
    "literal": "",
    "idiomatic": ""
  },
  "s0191": {
    "chinese": "董仲舒說略同。",
    "literal": "",
    "idiomatic": ""
  },
  "s0192": {
    "chinese": "一曰，河，大川象；",
    "literal": "",
    "idiomatic": ""
  },
  "s0193": {
    "chinese": "齊，大國；",
    "literal": "",
    "idiomatic": ""
  },
  "s0194": {
    "chinese": "桓德衰，伯道將移於晉文，故河為徙也。",
    "literal": "",
    "idiomatic": ""
  },
  "s0195": {
    "chinese": "左氏以為沙麓，晉地；",
    "literal": "",
    "idiomatic": ""
  },
  "s0196": {
    "chinese": "沙，山名也；",
    "literal": "",
    "idiomatic": ""
  },
  "s0197": {
    "chinese": "地震而麓崩，不書震，舉重者也。",
    "literal": "",
    "idiomatic": ""
  },
  "s0198": {
    "chinese": "伯陽甫所謂「",
    "literal": "",
    "idiomatic": ""
  },
  "s0199": {
    "chinese": "國必依山川，山崩川竭，亡之徵也；",
    "literal": "",
    "idiomatic": ""
  },
  "s0200": {
    "chinese": "不過十年，數之紀也。」",
    "literal": "",
    "idiomatic": ""
  }
}