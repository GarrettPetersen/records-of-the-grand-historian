{
  "s0901": {
    "chinese": "永始二年二月癸未夜，東方有赤色，大三四圍，長二三丈，索索如樹，南方有大四五圍，下行十餘丈，皆不至地滅。",
    "literal": "",
    "idiomatic": ""
  },
  "s0902": {
    "chinese": "占曰：「東方客之變氣，狀如樹木，以此知四方欲動者。」",
    "literal": "",
    "idiomatic": ""
  },
  "s0903": {
    "chinese": "明年十二月己卯，尉氏男子樊並等謀反，賊殺陳留太守嚴普及吏民，出囚徒，取庫兵，劫略令丞，自稱將軍，皆誅死。",
    "literal": "",
    "idiomatic": ""
  },
  "s0904": {
    "chinese": "庚子，山陽鐵官亡徒蘇令等殺傷吏民，篡出囚徒，取庫兵，聚黨數百人為大賊，踰年經歷郡國四十餘。",
    "literal": "",
    "idiomatic": ""
  },
  "s0905": {
    "chinese": "一日有兩氣同時起，並見，而並、令等同月俱發也。",
    "literal": "",
    "idiomatic": ""
  },
  "s0906": {
    "chinese": "元延元年四月丁酉日餔時，天蛲晏，殷殷如雷聲，有流星頭大如缶，長十餘丈，皎然赤白色，從日下東南去。",
    "literal": "",
    "idiomatic": ""
  },
  "s0907": {
    "chinese": "四面或大如盂，或如雞子，燿燿如雨下，至昏止。",
    "literal": "",
    "idiomatic": ""
  },
  "s0908": {
    "chinese": "郡國皆言星隕。",
    "literal": "",
    "idiomatic": ""
  },
  "s0909": {
    "chinese": "春秋星隕如雨為王者失勢諸侯起伯之異也。",
    "literal": "",
    "idiomatic": ""
  },
  "s0910": {
    "chinese": "其後王莽遂顓國柄。",
    "literal": "",
    "idiomatic": ""
  },
  "s0911": {
    "chinese": "王氏之興萌於成帝，是以有星隕之變。",
    "literal": "",
    "idiomatic": ""
  },
  "s0912": {
    "chinese": "後莽遂篡國。",
    "literal": "",
    "idiomatic": ""
  },
  "s0913": {
    "chinese": "綏和元年正月辛未，有流星從東南入北斗，長數十丈，二刻所息。",
    "literal": "",
    "idiomatic": ""
  },
  "s0914": {
    "chinese": "占曰：「大臣有繫者。」",
    "literal": "",
    "idiomatic": ""
  },
  "s0915": {
    "chinese": "其年十一月庚子，定陵侯淳于長坐執左道下獄死。",
    "literal": "",
    "idiomatic": ""
  },
  "s0916": {
    "chinese": "二年春，熒惑守心。",
    "literal": "",
    "idiomatic": ""
  },
  "s0917": {
    "chinese": "二月乙丑，丞相翟方進欲塞災異，自殺。",
    "literal": "",
    "idiomatic": ""
  },
  "s0918": {
    "chinese": "二月丙戌，宮車晏駕。",
    "literal": "",
    "idiomatic": ""
  },
  "s0919": {
    "chinese": "哀帝建平元年正月丁未日出時，有著天白氣，廣如一匹布，長十餘丈，西南行，讙如雷，西南行一刻而止，名曰天狗。",
    "literal": "",
    "idiomatic": ""
  },
  "s0920": {
    "chinese": "傳曰：「言之不從，則有犬禍詩妖。」",
    "literal": "",
    "idiomatic": ""
  },
  "s0921": {
    "chinese": "到其四年正月、二月、三月，民相驚動，讙譁奔走，傳行詔籌祠西王母，又曰「從目人當來」。",
    "literal": "",
    "idiomatic": ""
  },
  "s0922": {
    "chinese": "十二月，白氣出西南，從地上至天，出參下，貫天廁，廣如一疋布，長十餘丈，十餘日去。",
    "literal": "",
    "idiomatic": ""
  },
  "s0923": {
    "chinese": "占曰：「天子有陰病。」",
    "literal": "",
    "idiomatic": ""
  },
  "s0924": {
    "chinese": "其三年十一月壬子，太皇太后詔曰：「皇帝寬仁孝順，奉承聖緒，靡有解怠，而久病未瘳。",
    "literal": "",
    "idiomatic": ""
  },
  "s0925": {
    "chinese": "夙夜惟思，殆繼體之君不宜改作。",
    "literal": "",
    "idiomatic": ""
  },
  "s0926": {
    "chinese": "春秋大復古，其復甘泉泰畤、汾陰后土如故。」",
    "literal": "",
    "idiomatic": ""
  }
}