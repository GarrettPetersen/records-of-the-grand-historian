  "s0202": "八年，秦歸我焦、曲沃。",
  "s0203": "十二年，楚敗我襄陵。",
  "s0204": "諸侯執政與秦相張儀會齧桑。",
  "s0205": "十三年，張儀相魏。",
  "s0206": "魏有女子化為丈夫。",
  "s0207": "秦取我曲沃、平周。",
  "s0208": "十六年，襄王卒，子哀王立。",
  "s0209": "張儀復歸秦。",
  "s0210": "哀王元年，五國共攻秦，不勝而去。",
  "s0211": "二年，齊敗我觀津。",
  "s0212": "五年，秦使樗里子伐取我曲沃，走犀首岸門。",
  "s0213": "六年，秦（求）［來］立公子政為太子。",
  "s0214": "與秦會臨晉。",
  "s0215": "七年，攻齊。",
  "s0216": "與秦伐燕。",
  "s0217": "八年，伐衛，拔列城二。",
  "s0218": "衛君患之。",
  "s0219": "如耳約斬趙，趙分而為二，所以不亡者，魏為從主也。",
  "s0220": "今衛已迫亡，將西請事於秦。",
  "s0221": "與其以秦醳衛，不如以魏醳衛，見衛君曰：「請罷魏兵，免成陵君可乎？」",
  "s0222": "衛君曰：「先生果能，孤請世世以衛事先生。」",
  "s0223": "如耳見成陵君曰：「昔者魏伐趙，斷羊腸，拔閼與，衛之德魏必終無窮。」",
  "s0224": "成陵君曰：「諾。」",
  "s0225": "如耳見魏王曰：「臣有謁於衛。",
  "s0226": "衛故周室之別也，其稱小國，多寶器。",
  "s0227": "今國迫於難而寶器不出者，其心以為攻衛醳衛不以王為主，故寶器雖出必不入於王也。",
  "s0228": "臣竊料之，先言醳衛者必受衛者也。」",
  "s0229": "如耳出，成陵君入，以其言見魏王。",
  "s0230": "魏王聽其說，罷其兵，免成陵君，終身不見。",
  "s0231": "九年，與秦王會臨晉。",
  "s0232": "張儀、魏章皆歸于魏。",
  "s0233": "魏相田需死，楚害張儀、犀首、薛公。",
  "s0234": "楚相昭魚謂蘇代曰：「田需死，吾恐張儀、犀首、薛公有一人相魏者也。」",
  "s0235": "代曰：「然相者欲誰而君便之？」",
  "s0236": "昭魚曰：「吾欲太子之自相也。」",
  "s0237": "代曰：「請為君北，必相之。」",
  "s0238": "昭魚曰：「柰何？」",
  "s0239": "對曰：「君其為梁王，代請說君。」",
  "s0240": "昭魚曰：「柰何？」",
  "s0241": "對曰：「代也從楚來，昭魚甚憂，曰：『田需死，吾恐張儀、犀首、薛公有一人相魏者也。』",
  "s0242": "代曰：『梁王，長主也，必不相張儀。",
  "s0243": "張儀相，必右秦而左魏。",
  "s0244": "犀首相，必右韓而左魏。",
  "s0245": "薛公相，必右齊而左魏。",
  "s0246": "梁王，長主也，必不便也。』",
  "s0247": "王曰：『然則寡人孰相？』",
  "s0248": "代曰：『莫若太子之自相。",
  "s0249": "太子之自相，是三人者皆以太子為非常相也，皆將務以其國事魏，欲得丞相璽也。",
  "s0250": "以魏之彊，而三萬乘之國輔之，魏必安矣。",
  "s0251": "故曰莫若太子之自相也。』」",
  "s0252": "遂北見梁王，以此告之。",
  "s0253": "太子果相魏。",
  "s0254": "十年，張儀死。",
  "s0255": "十一年，與秦武王會應。",
  "s0256": "十二年，太子朝於秦。",
  "s0257": "秦來伐我皮氏，未拔而解。",
  "s0258": "十四年，秦來歸武王后。",
  "s0259": "十六年，秦拔我蒲反、陽晉、封陵。",
  "s0260": "十七年，與秦會臨晉。",
  "s0261": "秦予我蒲反。",
  "s0262": "十八年，與秦伐楚。",
  "s0263": "二十一年，與齊、韓共敗秦軍函谷。",
  "s0264": "二十三年，秦復予我河外及封陵為和。",
  "s0265": "哀王卒，子昭王立。",
  "s0266": "昭王元年，秦拔我襄城。",
  "s0267": "二年，與秦戰，我不利。",
  "s0268": "三年，佐韓攻秦，秦將白起敗我軍伊闕二十四萬。",
  "s0269": "六年，予秦河東地方四百里。",
  "s0270": "芒卯以詐重。",
  "s0271": "七年，秦拔我城大小六十一。",
  "s0272": "八年，秦昭王為西帝，齊湣王為東帝，月餘，皆復稱王歸帝。",
  "s0273": "九年，秦拔我新垣、曲陽之城。",
  "s0274": "十年，齊滅宋，宋王死我溫。",
  "s0275": "十二年，與秦、趙、韓、燕共伐齊，敗之濟西，湣王出亡。",
  "s0276": "燕獨入臨菑。",
  "s0277": "與秦王會西周。",
  "s0278": "十三年，秦拔我安城。",
  "s0279": "兵到大梁，去。",
  "s0280": "十八年，秦拔郢，楚王徙陳。",
  "s0281": "十九年，昭王卒，子安釐王立。",
  "s0282": "安釐王元年，秦拔我兩城。",
  "s0283": "二年，又拔我二城，軍大梁下，韓來救，予秦溫以和。",
  "s0284": "三年，秦拔我四城，斬首四萬。",
  "s0285": "四年，秦破我及韓、趙，殺十五萬人，走我將芒卯。",
  "s0286": "魏將段干子請予秦南陽以和。",
  "s0287": "蘇代謂魏王曰：「欲璽者段干子也，欲地者秦也。",
  "s0288": "今王使欲地者制璽，使欲璽者制地，魏氏地不盡則不知已。",
  "s0289": "且夫以地事秦，譬猶抱薪救火，薪不盡，火不滅。」",
  "s0290": "王曰：「是則然也。",
  "s0291": "雖然，事始已行，不可更矣。」",
  "s0292": "對曰：「王獨不見夫博之所以貴梟者，便則食，不便則止矣。",
  "s0293": "今王曰『事始已行，不可更』，是何王之用智不如用梟也？」",
  "s0295": "九年，秦拔我懷。",
  "s0296": "十年，秦太子外質於魏死。",
  "s0297": "十一年，秦拔我郪丘。",
  "s0298": "秦昭王謂左右曰：「今時韓、魏與始孰彊？」",
  "s0299": "對曰：「不如始彊。」",
  "s0300": "王曰：「今時如耳、魏齊與孟嘗、芒卯孰賢？」",
  "s0301": "對曰：「不如。」",
  "s0302": "王曰：「以孟嘗、芒卯之賢，率彊韓、魏以攻秦，猶無柰寡人何也。",
  "s0303": "今以無能之如耳、魏齊而率弱韓、魏以伐秦，其無柰寡人何亦明矣。」",
  "s0304": "左右皆曰：「甚然。」",
  "s0305": "中旗馮琴而對曰：「王之料天下過矣。",
  "s0306": "當晉六卿之時，知氏最彊，滅范、中行，又率韓、魏之兵以圍趙襄子於晉陽，決晉水以灌晉陽之城，不湛者三版。",
  "s0307": "知伯行水，魏桓子御，韓康子為參乘。",
  "s0308": "知伯曰：『吾始不知水之可以亡人之國也，乃今知之。』",
  "s0309": "汾水可以灌安邑，絳水可以灌平陽。",
  "s0310": "魏桓子肘韓康子，韓康子履魏桓子，肘足接於車上，而知氏地分，身死國亡，為天下笑。",
  "s0311": "今秦兵雖彊，不能過知氏；",
  "s0312": "韓、魏雖弱，尚賢其在晉陽之下也。",
  "s0313": "此方其用肘足之時也，願王之勿易也！」",
  "s0314": "於是秦王恐。",
  "s0315": "齊、楚相約而攻魏，魏使人求救於秦，冠蓋相望也，而秦救不至。",
  "s0316": "魏人有唐雎者，年九十餘矣，謂魏王曰：「老臣請西說秦王，令兵先臣出。」",
  "s0317": "魏王再拜，遂約車而遣之。",
  "s0318": "唐雎到，入見秦王。",
  "s0319": "秦王曰：「丈人芒然乃遠至此，甚苦矣！",
  "s0320": "夫魏之來求救數矣，寡人知魏之急已。」",
  "s0321": "唐雎對曰：「大王已知魏之急而救不發者，臣竊以為用策之臣無任矣。",
  "s0322": "夫魏，一萬乘之國也，然所以西面而事秦，稱東藩，受冠帶，祠春秋者，以秦之彊足以為與也。",
  "s0323": "今齊、楚之兵已合於魏郊矣，而秦救不發，亦將賴其未急也。",
  "s0324": "使之大急，彼且割地而約從，王尚何救焉？",
  "s0325": "必待其急而救之，是失一東藩之魏而彊二敵之齊、楚，則王何利焉？」",
  "s0326": "於是秦昭王遽為發兵救魏。",
  "s0327": "魏氏復定。",
  "s0328": "趙使人謂魏王曰：「為我殺范痤，吾請獻七十里之地。」",
  "s0329": "魏王曰：「諾。」",
  "s0330": "使吏捕之，圍而未殺。",
  "s0331": "痤因上屋騎危，謂使者曰：「與其以死痤市，不如以生痤市。",
  "s0332": "有如痤死，趙不予王地，則王將柰何？",
  "s0333": "故不若與先定割地，然後殺痤。」",
  "s0334": "魏王曰：「善。」",
  "s0335": "痤因上書信陵君曰：「痤，故魏之免相也，趙以地殺痤而魏王聽之，有如彊秦亦將襲趙之欲，則君且柰何？」",
  "s0336": "信陵君言於王而出之。",
  "s0337": "魏王以秦救之故，欲親秦而伐韓，以求故地。",
  "s0338": "無忌謂魏王曰：",
  "s0339": "秦與戎翟同俗，有虎狼之心，貪戾好利無信，不識禮義德行。",
  "s0340": "茍有利焉，不顧親戚兄弟，若禽獸耳，此天下之所識也，非有所施厚積德也。",
  "s0341": "故太后母也，而以憂死；",
  "s0342": "穰侯舅也，功莫大焉，而竟逐之；",
  "s0343": "兩弟無罪，而再奪之國。",
  "s0344": "此於親戚若此，而況於仇讎之國乎？",
  "s0345": "今王與秦共伐韓而益近秦患，臣甚惑之。",
  "s0346": "而王不識則不明，群臣莫以聞則不忠。",
  "s0347": "今韓氏以一女子奉一弱主，內有大亂，外交彊秦魏之兵，王以為不亡乎？",
  "s0348": "韓亡，秦有鄭地，與大梁鄴，王以為安乎？",
  "s0349": "王欲得故地，今負彊秦之親，王以為利乎？",
  "s0350": "秦非無事之國也，韓亡之後必將更事，更事必就易與利，就易與利必不伐楚與趙矣。",
  "s0351": "是何也？",
  "s0352": "夫越山踰河，絕韓上黨而攻彊趙，是復閼與之事，秦必不為也。",
