{
  "s0301": {
    "chinese": "成帝鴻嘉四年秋，雨魚于信都，長五寸以下。",
    "literal": "",
    "idiomatic": ""
  },
  "s0302": {
    "chinese": "成帝永始元年春，北海出大魚，長六丈，高一丈，四枚。",
    "literal": "",
    "idiomatic": ""
  },
  "s0303": {
    "chinese": "哀帝建平三年，東萊平度出大魚，長八丈，高丈一尺，七枚，皆死。",
    "literal": "",
    "idiomatic": ""
  },
  "s0304": {
    "chinese": "京房易傳曰：「海數見巨魚，邪人進，賢人疏。」",
    "literal": "",
    "idiomatic": ""
  },
  "s0305": {
    "chinese": "桓公五年「秋，螽」。",
    "literal": "",
    "idiomatic": ""
  },
  "s0306": {
    "chinese": "劉歆以為貪虐取民則螽，介蟲之孽也，與魚同占。",
    "literal": "",
    "idiomatic": ""
  },
  "s0307": {
    "chinese": "劉向以為介蟲之孽屬言不從。",
    "literal": "",
    "idiomatic": ""
  },
  "s0308": {
    "chinese": "是歲，公獲二國之聘，取鼎易邑，興役起城。",
    "literal": "",
    "idiomatic": ""
  },
  "s0309": {
    "chinese": "諸螽略皆從董仲舒說云。",
    "literal": "",
    "idiomatic": ""
  },
  "s0310": {
    "chinese": "嚴公二十九年「有蜚」。",
    "literal": "",
    "idiomatic": ""
  },
  "s0311": {
    "chinese": "劉歆以為負蠜也，性不食穀，食穀為災，介蟲之孽。",
    "literal": "",
    "idiomatic": ""
  },
  "s0312": {
    "chinese": "劉向以為蜚色青，近青眚也，非中國所有。",
    "literal": "",
    "idiomatic": ""
  },
  "s0313": {
    "chinese": "南越盛暑，男女同川澤，淫風所生，為蟲臭惡。",
    "literal": "",
    "idiomatic": ""
  },
  "s0314": {
    "chinese": "是時嚴公取齊淫女為夫人，既入，淫於兩叔，故蜚至。",
    "literal": "",
    "idiomatic": ""
  },
  "s0315": {
    "chinese": "天戒若曰，今誅絕之尚及，不將生臭惡，聞於四方。",
    "literal": "",
    "idiomatic": ""
  },
  "s0316": {
    "chinese": "嚴不寤，其後夫人與兩叔作亂，二嗣以殺，卒皆被辜。",
    "literal": "",
    "idiomatic": ""
  },
  "s0317": {
    "chinese": "董仲舒指略同。",
    "literal": "",
    "idiomatic": ""
  },
  "s0318": {
    "chinese": "釐公十五年「八月，螽」。",
    "literal": "",
    "idiomatic": ""
  },
  "s0319": {
    "chinese": "劉向以為先是釐有鹹之會，後城緣陵，是歲復以兵車為牡丘會，使公孫敖帥師，及諸侯大夫救徐，兵比三年在外。",
    "literal": "",
    "idiomatic": ""
  },
  "s0320": {
    "chinese": "文公三年「秋，雨螽于宋」。",
    "literal": "",
    "idiomatic": ""
  },
  "s0321": {
    "chinese": "劉向以為先是宋殺大夫而無罪，有暴虐賦斂之應。",
    "literal": "",
    "idiomatic": ""
  },
  "s0322": {
    "chinese": "穀梁傳曰上下皆合，言甚。",
    "literal": "",
    "idiomatic": ""
  },
  "s0323": {
    "chinese": "董仲舒以為宋三世內取，大夫專恣，殺生不中，故螽先死而至。",
    "literal": "",
    "idiomatic": ""
  },
  "s0324": {
    "chinese": "劉歆以為螽為穀災，卒遇賊陰，墜而死也。",
    "literal": "",
    "idiomatic": ""
  },
  "s0325": {
    "chinese": "八年「十月，螽」。",
    "literal": "",
    "idiomatic": ""
  },
  "s0326": {
    "chinese": "時公伐邾取須朐，城郚。",
    "literal": "",
    "idiomatic": ""
  },
  "s0327": {
    "chinese": "宣公六年「八月，螽」。",
    "literal": "",
    "idiomatic": ""
  },
  "s0328": {
    "chinese": "劉向以為先是時宣伐莒向，後比再如齊，謀伐萊。",
    "literal": "",
    "idiomatic": ""
  },
  "s0329": {
    "chinese": "十三年「秋，螽」。",
    "literal": "",
    "idiomatic": ""
  },
  "s0330": {
    "chinese": "公孫歸父會齊伐莒。",
    "literal": "",
    "idiomatic": ""
  },
  "s0331": {
    "chinese": "十五年「秋，螽」。",
    "literal": "",
    "idiomatic": ""
  },
  "s0332": {
    "chinese": "宣亡熟歲，數有軍旅。",
    "literal": "",
    "idiomatic": ""
  },
  "s0333": {
    "chinese": "襄公七年「八月，螽」。",
    "literal": "",
    "idiomatic": ""
  },
  "s0334": {
    "chinese": "劉向以為先是襄興師救陳，滕子、郯子、小邾子皆來朝。",
    "literal": "",
    "idiomatic": ""
  },
  "s0335": {
    "chinese": "夏，城費。",
    "literal": "",
    "idiomatic": ""
  },
  "s0336": {
    "chinese": "哀公十二年「十二月，螽」。",
    "literal": "",
    "idiomatic": ""
  },
  "s0337": {
    "chinese": "是時哀用田賦。",
    "literal": "",
    "idiomatic": ""
  },
  "s0338": {
    "chinese": "劉向以為春用田賦，冬而螽。",
    "literal": "",
    "idiomatic": ""
  },
  "s0339": {
    "chinese": "十三年「九月，螽；",
    "literal": "",
    "idiomatic": ""
  },
  "s0340": {
    "chinese": "十二月，螽」。",
    "literal": "",
    "idiomatic": ""
  },
  "s0341": {
    "chinese": "比三螽，虐取於民之效也。",
    "literal": "",
    "idiomatic": ""
  },
  "s0342": {
    "chinese": "劉歆以為周十二月，夏十月也，火星既伏，蟄蟲皆畢，天之見變，因物類之宜，不得以螽，是歲再失閏矣。",
    "literal": "",
    "idiomatic": ""
  },
  "s0343": {
    "chinese": "周九月，夏七月，故傳曰「火猶西流，司曆過也」。",
    "literal": "",
    "idiomatic": ""
  },
  "s0344": {
    "chinese": "宣公十五年「冬，蝝生」。",
    "literal": "",
    "idiomatic": ""
  },
  "s0345": {
    "chinese": "劉歆以為蝝，鐵缨之有翼者，食穀為災，黑眚也。",
    "literal": "",
    "idiomatic": ""
  },
  "s0346": {
    "chinese": "董仲舒、劉向以為蝝，螟始生也，一曰",
    "literal": "",
    "idiomatic": ""
  },
  "s0347": {
    "chinese": "螟始生。",
    "literal": "",
    "idiomatic": ""
  },
  "s0348": {
    "chinese": "是時民患上力役，解於公田。",
    "literal": "",
    "idiomatic": ""
  },
  "s0349": {
    "chinese": "宣是時初稅畝。",
    "literal": "",
    "idiomatic": ""
  },
  "s0350": {
    "chinese": "稅畝，就民田畝擇美者稅其什一，亂先王制而為貪利，故應是而蝝生，屬蠃蟲之孽。",
    "literal": "",
    "idiomatic": ""
  }
}