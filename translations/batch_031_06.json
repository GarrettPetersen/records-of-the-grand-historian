{
  "s0251": {
    "chinese": "一曰，鐵飛屬金不從革。",
    "literal": "",
    "idiomatic": ""
  },
  "s0252": {
    "chinese": "元鳳四年五月丁丑，孝文廟正殿災。",
    "literal": "",
    "idiomatic": ""
  },
  "s0253": {
    "chinese": "劉向以為孝文，太宗之君，與成周宣榭火同義。",
    "literal": "",
    "idiomatic": ""
  },
  "s0254": {
    "chinese": "先是，皇后父車騎將軍上官安、安父左將軍桀謀為逆，大將軍霍光誅之。",
    "literal": "",
    "idiomatic": ""
  },
  "s0255": {
    "chinese": "皇后以光外孫，年少不知，居位如故。",
    "literal": "",
    "idiomatic": ""
  },
  "s0256": {
    "chinese": "光欲后有子，因上侍疾醫言，禁內後宮皆不得進，唯皇后顓寢。",
    "literal": "",
    "idiomatic": ""
  },
  "s0257": {
    "chinese": "皇后年六歲而立，十三年而昭帝崩，遂絕繼嗣。",
    "literal": "",
    "idiomatic": ""
  },
  "s0258": {
    "chinese": "光執朝政，猶周公之攝也。",
    "literal": "",
    "idiomatic": ""
  },
  "s0259": {
    "chinese": "是歲正月，上加元服，通詩、尚書，有明悊之性。",
    "literal": "",
    "idiomatic": ""
  },
  "s0260": {
    "chinese": "光亡周公之德，秉政九年，久於周公，上既已冠而不歸政，將為國害。",
    "literal": "",
    "idiomatic": ""
  },
  "s0261": {
    "chinese": "故正月加元服，五月而災見。",
    "literal": "",
    "idiomatic": ""
  },
  "s0262": {
    "chinese": "古之廟皆在城中，孝文廟始出居外，天戒若曰，去貴而不正者。",
    "literal": "",
    "idiomatic": ""
  },
  "s0263": {
    "chinese": "宣帝既立，光猶攝政，驕溢過制，至妻顯殺許皇后，光聞而不討，後遂誅滅。",
    "literal": "",
    "idiomatic": ""
  },
  "s0264": {
    "chinese": "宣帝甘露元年四月丙申，中山太上皇廟災。",
    "literal": "",
    "idiomatic": ""
  },
  "s0265": {
    "chinese": "甲辰，孝文廟災。",
    "literal": "",
    "idiomatic": ""
  },
  "s0266": {
    "chinese": "元帝初元三年四月乙未，孝武園白鶴館災。",
    "literal": "",
    "idiomatic": ""
  },
  "s0267": {
    "chinese": "劉向以為先是前將軍蕭望之、光祿大夫周堪輔政，為佞臣石顯、許章等所譖，望之自殺，堪廢黜。",
    "literal": "",
    "idiomatic": ""
  },
  "s0268": {
    "chinese": "明年，白鶴館災。",
    "literal": "",
    "idiomatic": ""
  },
  "s0269": {
    "chinese": "園中五里馳逐走馬之館，不當在山陵昭穆之地。",
    "literal": "",
    "idiomatic": ""
  },
  "s0270": {
    "chinese": "天戒若曰，去貴近逸遊不正之臣，將害忠良。",
    "literal": "",
    "idiomatic": ""
  },
  "s0271": {
    "chinese": "後章坐走馬上林下烽馳逐，免官。",
    "literal": "",
    "idiomatic": ""
  },
  "s0272": {
    "chinese": "永光四年六月甲戌，孝宣杜陵園東闕南方災。",
    "literal": "",
    "idiomatic": ""
  },
  "s0273": {
    "chinese": "劉向以為先是上復徵用周堪為光祿勳，及堪弟子張猛為太中大夫，石顯等復譖毀之，皆出外遷。",
    "literal": "",
    "idiomatic": ""
  },
  "s0274": {
    "chinese": "是歲，上復徵堪領尚書，猛給事中，石顯等終欲害之。",
    "literal": "",
    "idiomatic": ""
  },
  "s0275": {
    "chinese": "園陵小於朝廷，闕在司馬門中，內臣石顯之象也。",
    "literal": "",
    "idiomatic": ""
  },
  "s0276": {
    "chinese": "孝宣，親而貴；",
    "literal": "",
    "idiomatic": ""
  },
  "s0277": {
    "chinese": "闕，法令所從出也。",
    "literal": "",
    "idiomatic": ""
  },
  "s0278": {
    "chinese": "天戒若曰，去法令，內臣親而貴者必為國害。",
    "literal": "",
    "idiomatic": ""
  },
  "s0279": {
    "chinese": "後堪希得進見，因顯言事，事決顯口。",
    "literal": "",
    "idiomatic": ""
  },
  "s0280": {
    "chinese": "堪病不能言。",
    "literal": "",
    "idiomatic": ""
  },
  "s0281": {
    "chinese": "顯誣告張猛，自殺於公車。",
    "literal": "",
    "idiomatic": ""
  },
  "s0282": {
    "chinese": "成帝即位，顯卒伏辜。",
    "literal": "",
    "idiomatic": ""
  },
  "s0283": {
    "chinese": "成帝建始元年正月乙丑，皇考廟災。",
    "literal": "",
    "idiomatic": ""
  },
  "s0284": {
    "chinese": "初，宣帝為昭帝後而立父廟，於禮不正。",
    "literal": "",
    "idiomatic": ""
  },
  "s0285": {
    "chinese": "是時大將軍王鳳顓權擅朝，甚於田蚡，將害國家，故天於元年正月而見象也。",
    "literal": "",
    "idiomatic": ""
  },
  "s0286": {
    "chinese": "其後寖盛，五將世權，遂以亡道。",
    "literal": "",
    "idiomatic": ""
  },
  "s0287": {
    "chinese": "鴻嘉三年八月乙卯，孝景廟北闕災。",
    "literal": "",
    "idiomatic": ""
  },
  "s0288": {
    "chinese": "十一月甲寅，許皇后廢。",
    "literal": "",
    "idiomatic": ""
  },
  "s0289": {
    "chinese": "永始四年四月癸未，長樂宮臨華殿及未央宮東司馬門災。",
    "literal": "",
    "idiomatic": ""
  },
  "s0290": {
    "chinese": "六月甲午，孝文霸陵園東闕南方災。",
    "literal": "",
    "idiomatic": ""
  },
  "s0291": {
    "chinese": "長樂宮，成帝母王太后之所居也。",
    "literal": "",
    "idiomatic": ""
  },
  "s0292": {
    "chinese": "未央宮，帝所居也。",
    "literal": "",
    "idiomatic": ""
  },
  "s0293": {
    "chinese": "霸陵，太宗盛德園也。",
    "literal": "",
    "idiomatic": ""
  },
  "s0294": {
    "chinese": "是時，太后三弟相續秉政，舉宗居位，充塞朝廷，兩宮親屬將害國家，故天象仍見。",
    "literal": "",
    "idiomatic": ""
  },
  "s0295": {
    "chinese": "明年，成都侯商薨，弟曲陽侯根代為大司馬秉政。",
    "literal": "",
    "idiomatic": ""
  },
  "s0296": {
    "chinese": "後四年，根乞骸骨，薦兄子新都侯莽自代，遂覆國焉。",
    "literal": "",
    "idiomatic": ""
  },
  "s0297": {
    "chinese": "哀帝建平三年正月癸卯，桂宮鴻寧殿災，帝祖母傅太后之所居也。",
    "literal": "",
    "idiomatic": ""
  },
  "s0298": {
    "chinese": "時，傅太后欲與成帝母等號齊尊，大臣孔光、師丹等執政，以為不可，太后皆免官爵，遂稱尊號。",
    "literal": "",
    "idiomatic": ""
  },
  "s0299": {
    "chinese": "後三年，帝崩，傅氏誅滅。",
    "literal": "",
    "idiomatic": ""
  },
  "s0300": {
    "chinese": "平帝元始五年七月己亥，高皇帝原廟殿門災盡。",
    "literal": "",
    "idiomatic": ""
  }
}