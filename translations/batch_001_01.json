{
  "s0001": {
    "chinese": "高祖，沛豐邑中陽里人也，姓劉氏。",
    "literal": "",
    "idiomatic": ""
  },
  "s0002": {
    "chinese": "母媼嘗息大澤之陂，夢與神遇。",
    "literal": "",
    "idiomatic": ""
  },
  "s0003": {
    "chinese": "是時雷電晦冥，父太公往視，則見交龍於上。",
    "literal": "",
    "idiomatic": ""
  },
  "s0004": {
    "chinese": "已而有娠，遂產高祖。",
    "literal": "",
    "idiomatic": ""
  },
  "s0005": {
    "chinese": "高祖為人，隆準而龍顏，美須髯，左股有七十二黑子。",
    "literal": "",
    "idiomatic": ""
  },
  "s0006": {
    "chinese": "寬仁愛人，意豁如也。",
    "literal": "",
    "idiomatic": ""
  },
  "s0007": {
    "chinese": "常有大度，不事家人生產作 業。",
    "literal": "",
    "idiomatic": ""
  },
  "s0008": {
    "chinese": "及壯，試吏，為泗上亭長，廷中吏無所不狎侮。",
    "literal": "",
    "idiomatic": ""
  },
  "s0009": {
    "chinese": "好酒及色。",
    "literal": "",
    "idiomatic": ""
  },
  "s0010": {
    "chinese": "常從王媼、武負貰酒，時飲醉臥，武負、王媼見其上常有怪。",
    "literal": "",
    "idiomatic": ""
  },
  "s0011": {
    "chinese": "高祖每酤留飲，酒讎數倍。",
    "literal": "",
    "idiomatic": ""
  },
  "s0012": {
    "chinese": "及見怪，歲 竟，此兩家常折券棄責。",
    "literal": "",
    "idiomatic": ""
  },
  "s0013": {
    "chinese": "高祖常繇咸陽，縱觀秦皇帝，喟然大息，曰：「嗟乎，大丈夫當如此矣！」",
    "literal": "",
    "idiomatic": ""
  },
  "s0014": {
    "chinese": "單父人呂公善沛令，辟仇，從之客，因家焉。",
    "literal": "",
    "idiomatic": ""
  },
  "s0015": {
    "chinese": "沛中豪傑吏聞令有重客，皆往賀。",
    "literal": "",
    "idiomatic": ""
  },
  "s0016": {
    "chinese": "蕭何為主吏，主進，令諸 大夫曰：「進不滿千錢，坐之堂下。」",
    "literal": "",
    "idiomatic": ""
  },
  "s0017": {
    "chinese": "高祖為亭長，素易諸吏，乃紿為謁曰「賀錢萬」，實不持一錢。",
    "literal": "",
    "idiomatic": ""
  },
  "s0018": {
    "chinese": "謁入，呂公大驚，起，迎之門。",
    "literal": "",
    "idiomatic": ""
  },
  "s0019": {
    "chinese": "呂公者，好相人，見高祖狀 貌，因重敬之，引入坐上坐。",
    "literal": "",
    "idiomatic": ""
  },
  "s0020": {
    "chinese": "蕭何曰：「劉季固多大言，少成事。」",
    "literal": "",
    "idiomatic": ""
  },
  "s0021": {
    "chinese": "高祖因狎侮諸客，遂坐上坐，無所詘。",
    "literal": "",
    "idiomatic": ""
  },
  "s0022": {
    "chinese": "酒闌，呂公因目固留高祖。",
    "literal": "",
    "idiomatic": ""
  },
  "s0023": {
    "chinese": "竟酒，後。",
    "literal": "",
    "idiomatic": ""
  },
  "s0024": {
    "chinese": "呂公曰：「臣少好 相人，相人多矣，無如季相，願季自愛。",
    "literal": "",
    "idiomatic": ""
  },
  "s0025": {
    "chinese": "臣有息女，願為箕帚妾。」",
    "literal": "",
    "idiomatic": ""
  },
  "s0026": {
    "chinese": "酒罷，呂媼怒呂公曰：「公始常欲奇此女，與貴人。",
    "literal": "",
    "idiomatic": ""
  },
  "s0027": {
    "chinese": "沛令善公，求之不與，何自妄許與劉季？」",
    "literal": "",
    "idiomatic": ""
  },
  "s0028": {
    "chinese": " 呂公曰：「此非兒女子所知。」",
    "literal": "",
    "idiomatic": ""
  },
  "s0029": {
    "chinese": "卒與高祖。",
    "literal": "",
    "idiomatic": ""
  },
  "s0030": {
    "chinese": "呂公女即呂后也，生孝惠帝、魯元公主。",
    "literal": "",
    "idiomatic": ""
  },
  "s0031": {
    "chinese": "高祖嘗告歸之田。",
    "literal": "",
    "idiomatic": ""
  },
  "s0032": {
    "chinese": "呂后與兩子居田中，有一老父過請飲，呂后因餔之。",
    "literal": "",
    "idiomatic": ""
  },
  "s0033": {
    "chinese": "老父相后曰：「夫人天下貴人 也。」",
    "literal": "",
    "idiomatic": ""
  },
  "s0034": {
    "chinese": "令相兩子，見孝惠帝，曰：「夫人所以貴者，乃此男也。」",
    "literal": "",
    "idiomatic": ""
  },
  "s0035": {
    "chinese": "相魯元公主，亦皆貴。",
    "literal": "",
    "idiomatic": ""
  },
  "s0036": {
    "chinese": "老父已去，高祖適從旁舍來，呂后具言客有過，相我子母皆大貴。",
    "literal": "",
    "idiomatic": ""
  },
  "s0037": {
    "chinese": "高祖問， 曰：「未遠。」",
    "literal": "",
    "idiomatic": ""
  },
  "s0038": {
    "chinese": "乃追及，問老父。",
    "literal": "",
    "idiomatic": ""
  },
  "s0039": {
    "chinese": "老父曰：「鄉者夫人兒子皆以君，君相貴不可言。」",
    "literal": "",
    "idiomatic": ""
  },
  "s0040": {
    "chinese": "高祖乃謝曰：「誠如父言，不敢忘德。」",
    "literal": "",
    "idiomatic": ""
  },
  "s0041": {
    "chinese": "及高祖貴，遂不知老父處。",
    "literal": "",
    "idiomatic": ""
  },
  "s0042": {
    "chinese": "高祖為亭長，乃鲈竹皮為冠，令求盜之薛治，時時冠之，及貴常冠，所謂「劉氏冠」也。",
    "literal": "",
    "idiomatic": ""
  },
  "s0043": {
    "chinese": "高祖以亭長為縣送徒驪山，徒多道亡。",
    "literal": "",
    "idiomatic": ""
  },
  "s0044": {
    "chinese": "自度比至皆亡之，到豐西澤中亭，止飲，夜皆解縱所送徒。",
    "literal": "",
    "idiomatic": ""
  },
  "s0045": {
    "chinese": "曰：「",
    "literal": "",
    "idiomatic": ""
  },
  "s0046": {
    "chinese": "公等皆去，吾亦從此逝矣！」",
    "literal": "",
    "idiomatic": ""
  },
  "s0047": {
    "chinese": "徒中壯士願從諸十餘人。",
    "literal": "",
    "idiomatic": ""
  },
  "s0048": {
    "chinese": "高祖被酒，夜徑澤中，令一人行前。",
    "literal": "",
    "idiomatic": ""
  },
  "s0049": {
    "chinese": "行前者還報曰：「",
    "literal": "",
    "idiomatic": ""
  },
  "s0050": {
    "chinese": "前有大蛇當徑，願還。」",
    "literal": "",
    "idiomatic": ""
  }
}