{
  "s0051": {
    "chinese": "元光元年冬十一月，初令郡國舉孝廉各一人。",
    "literal": "",
    "idiomatic": ""
  },
  "s0052": {
    "chinese": "衛尉李廣為驍騎將軍屯雲中，中尉程不識為車騎將軍屯鴈門，六月罷。",
    "literal": "",
    "idiomatic": ""
  },
  "s0053": {
    "chinese": "夏四月，赦天下，賜民長子爵一級。",
    "literal": "",
    "idiomatic": ""
  },
  "s0054": {
    "chinese": "復七國宗室前絕屬者。",
    "literal": "",
    "idiomatic": ""
  },
  "s0055": {
    "chinese": "五月，詔賢良曰：「朕聞昔在唐虞，畫象而民不犯，日月所燭，莫不率俾。",
    "literal": "",
    "idiomatic": ""
  },
  "s0056": {
    "chinese": "周之成康，刑錯不用，德及鳥 獸，教通四海。",
    "literal": "",
    "idiomatic": ""
  },
  "s0057": {
    "chinese": "海外肅凫，北發渠搜，氐羌徠服。",
    "literal": "",
    "idiomatic": ""
  },
  "s0058": {
    "chinese": "星辰不孛，日月不蝕，山陵不崩，川谷不塞；",
    "literal": "",
    "idiomatic": ""
  },
  "s0059": {
    "chinese": "麟鳳在郊藪，河洛出圖書。",
    "literal": "",
    "idiomatic": ""
  },
  "s0060": {
    "chinese": "嗚虖，何施而臻此與！",
    "literal": "",
    "idiomatic": ""
  },
  "s0061": {
    "chinese": "今朕獲奉宗廟，夙 興以求，夜寐以思，若涉淵水，未知所濟。",
    "literal": "",
    "idiomatic": ""
  },
  "s0062": {
    "chinese": "猗與偉與！",
    "literal": "",
    "idiomatic": ""
  },
  "s0063": {
    "chinese": "何行而可以章先帝之洪業休德，上參堯舜，下配三王！",
    "literal": "",
    "idiomatic": ""
  },
  "s0064": {
    "chinese": "朕之不敏，不能遠德，此子大夫之所睹聞也。",
    "literal": "",
    "idiomatic": ""
  },
  "s0065": {
    "chinese": "賢良明於 古今王事之體，受策察問，咸以書對，著之於篇，朕親覽焉。」",
    "literal": "",
    "idiomatic": ""
  },
  "s0066": {
    "chinese": "於是董仲舒、公孫弘等出焉。",
    "literal": "",
    "idiomatic": ""
  },
  "s0067": {
    "chinese": "秋七月癸未，日有蝕之。",
    "literal": "",
    "idiomatic": ""
  },
  "s0068": {
    "chinese": "二年冬十月，行幸雍，祠五畤。",
    "literal": "",
    "idiomatic": ""
  },
  "s0069": {
    "chinese": "春，詔問公卿曰：「朕飾子女以配單于，金幣文繡賂之甚厚，單于待命加嫚，侵盜亡已。",
    "literal": "",
    "idiomatic": ""
  },
  "s0070": {
    "chinese": "邊境被害，朕甚 閔之。",
    "literal": "",
    "idiomatic": ""
  },
  "s0071": {
    "chinese": "今欲舉兵攻之，何如？」",
    "literal": "",
    "idiomatic": ""
  },
  "s0072": {
    "chinese": "大行王恢建議宜擊。",
    "literal": "",
    "idiomatic": ""
  },
  "s0073": {
    "chinese": "夏六月，御史大夫韓安國為護軍將軍，衛尉李廣為驍騎將軍，太僕公孫賀為輕車將軍，大行王恢為將屯將軍，大 中大夫李息為材官將軍，將三十萬眾屯馬邑谷中，誘致單于，欲襲擊之。",
    "literal": "",
    "idiomatic": ""
  },
  "s0074": {
    "chinese": "單于入塞，覺之，走出。",
    "literal": "",
    "idiomatic": ""
  },
  "s0075": {
    "chinese": "六月，軍罷。",
    "literal": "",
    "idiomatic": ""
  },
  "s0076": {
    "chinese": "將軍王恢坐首謀不進，下獄死。",
    "literal": "",
    "idiomatic": ""
  },
  "s0077": {
    "chinese": "秋九月，令民大酺五日。",
    "literal": "",
    "idiomatic": ""
  },
  "s0078": {
    "chinese": "三年春，河水徙，從頓丘東南流入勃海。",
    "literal": "",
    "idiomatic": ""
  },
  "s0079": {
    "chinese": "夏五月，封高祖功臣五人後為列侯。",
    "literal": "",
    "idiomatic": ""
  },
  "s0080": {
    "chinese": "河水決濮陽，氾郡十六。",
    "literal": "",
    "idiomatic": ""
  },
  "s0081": {
    "chinese": "發卒十萬救決河。",
    "literal": "",
    "idiomatic": ""
  },
  "s0082": {
    "chinese": "起龍淵宮。",
    "literal": "",
    "idiomatic": ""
  },
  "s0083": {
    "chinese": "四年冬，魏其侯竇嬰有罪，棄巿。",
    "literal": "",
    "idiomatic": ""
  },
  "s0084": {
    "chinese": "春三月乙卯，丞相蚡薨。",
    "literal": "",
    "idiomatic": ""
  },
  "s0085": {
    "chinese": "夏四月，隕霜殺草。",
    "literal": "",
    "idiomatic": ""
  },
  "s0086": {
    "chinese": "五月，地震。",
    "literal": "",
    "idiomatic": ""
  },
  "s0087": {
    "chinese": "赦天下。",
    "literal": "",
    "idiomatic": ""
  },
  "s0088": {
    "chinese": "五年春正月，河間王德薨。",
    "literal": "",
    "idiomatic": ""
  },
  "s0089": {
    "chinese": "夏，發巴蜀治南夷道，又發卒萬人治雁門阻險。",
    "literal": "",
    "idiomatic": ""
  },
  "s0090": {
    "chinese": "秋七月，大風拔木。",
    "literal": "",
    "idiomatic": ""
  },
  "s0091": {
    "chinese": "乙巳，皇后陳氏廢。",
    "literal": "",
    "idiomatic": ""
  },
  "s0092": {
    "chinese": "捕為巫蠱者，皆梟首。",
    "literal": "",
    "idiomatic": ""
  },
  "s0093": {
    "chinese": "八月，螟。",
    "literal": "",
    "idiomatic": ""
  },
  "s0094": {
    "chinese": "徵吏民有明當時之務習先聖之術者，縣次續食，令與計偕。",
    "literal": "",
    "idiomatic": ""
  },
  "s0095": {
    "chinese": "六年冬，初算商車。",
    "literal": "",
    "idiomatic": ""
  },
  "s0096": {
    "chinese": "春，穿漕渠通渭。",
    "literal": "",
    "idiomatic": ""
  },
  "s0097": {
    "chinese": "匈奴入上谷，殺略吏民。",
    "literal": "",
    "idiomatic": ""
  },
  "s0098": {
    "chinese": "遣車騎將軍衛青出上谷，騎將軍公孫敖出代，輕車將軍公孫賀出雲中，驍騎將軍 李廣出雁門。",
    "literal": "",
    "idiomatic": ""
  },
  "s0099": {
    "chinese": "青至龍城，獲首虜七百級。",
    "literal": "",
    "idiomatic": ""
  },
  "s0100": {
    "chinese": "廣、敖失師而還。",
    "literal": "",
    "idiomatic": ""
  },
  "s0101": {
    "chinese": "詔曰：「夷狄無義，所從來久。",
    "literal": "",
    "idiomatic": ""
  },
  "s0102": {
    "chinese": "間者匈奴數寇邊境，故遣將撫師。",
    "literal": "",
    "idiomatic": ""
  },
  "s0103": {
    "chinese": "古者治兵振旅，因遭虜之方入，將吏新 會，上下未輯，代郡將軍敖、雁門將軍廣所任不肖，校尉又背義妄行，棄軍而北，少吏犯禁。",
    "literal": "",
    "idiomatic": ""
  },
  "s0104": {
    "chinese": "用兵之法：不勤不教，將率之過也；",
    "literal": "",
    "idiomatic": ""
  },
  "s0105": {
    "chinese": "教令宣明，不能盡力，士卒之罪 也。",
    "literal": "",
    "idiomatic": ""
  },
  "s0106": {
    "chinese": "將軍已下廷尉，使理正之，而又加法於士卒，二者並行，非仁聖之心。",
    "literal": "",
    "idiomatic": ""
  },
  "s0107": {
    "chinese": "朕閔眾庶陷害，欲刷恥改行，復奉正議，厥路亡繇。",
    "literal": "",
    "idiomatic": ""
  },
  "s0108": {
    "chinese": "其赦雁門、代郡軍士不循法者。」",
    "literal": "",
    "idiomatic": ""
  },
  "s0109": {
    "chinese": "夏，大旱，蝗。",
    "literal": "",
    "idiomatic": ""
  },
  "s0110": {
    "chinese": "六月，行幸雍。",
    "literal": "",
    "idiomatic": ""
  },
  "s0111": {
    "chinese": "秋，匈奴盜邊。",
    "literal": "",
    "idiomatic": ""
  },
  "s0112": {
    "chinese": "遣將軍韓安國屯漁陽。",
    "literal": "",
    "idiomatic": ""
  },
  "s0113": {
    "chinese": "元朔元年冬十一月，詔曰：「公卿大夫，所使總方略，壹統類，廣教化，美風俗也。",
    "literal": "",
    "idiomatic": ""
  },
  "s0114": {
    "chinese": "夫本仁祖義，褒德祿 賢，勸善刑暴，五帝三王所繇昌也。",
    "literal": "",
    "idiomatic": ""
  },
  "s0115": {
    "chinese": "朕夙興夜寐，嘉與宇內之士臻於斯路。",
    "literal": "",
    "idiomatic": ""
  },
  "s0116": {
    "chinese": "故旅耆老，復孝敬，選豪俊，講文學，稽參政事，祈進民心，深詔執事，興廉舉孝，庶幾 成風，紹休聖緒。",
    "literal": "",
    "idiomatic": ""
  },
  "s0117": {
    "chinese": "夫十室之邑，必有忠信；",
    "literal": "",
    "idiomatic": ""
  },
  "s0118": {
    "chinese": "三人並行，厥有我師。",
    "literal": "",
    "idiomatic": ""
  },
  "s0119": {
    "chinese": "今或至闔郡而不薦一人，是化不下究，而積行之君子雍於上聞也。",
    "literal": "",
    "idiomatic": ""
  },
  "s0120": {
    "chinese": "二千石官長紀綱人倫，將何以佐 朕燭幽隱，勸元元，厲蒸庶，崇鄉黨之訓哉？",
    "literal": "",
    "idiomatic": ""
  },
  "s0121": {
    "chinese": "且進賢受上賞，蔽賢蒙顯戮，古之道也。",
    "literal": "",
    "idiomatic": ""
  },
  "s0122": {
    "chinese": "其與中二千石、禮官、博士議不舉者罪。」",
    "literal": "",
    "idiomatic": ""
  },
  "s0123": {
    "chinese": "有司奏議曰：「古者，諸侯貢士， 壹適謂之好德，再適謂之賢賢，三適謂之有功，乃加九錫；",
    "literal": "",
    "idiomatic": ""
  },
  "s0124": {
    "chinese": "不貢士，壹則黜爵，再則黜地，三而黜爵地畢矣。",
    "literal": "",
    "idiomatic": ""
  },
  "s0125": {
    "chinese": "夫附下罔上者死，附上罔下者刑，與聞國政而無益於民 者斥，在上位而不能進賢者退，此所以勸善黜惡也。",
    "literal": "",
    "idiomatic": ""
  },
  "s0126": {
    "chinese": "今詔書昭先帝聖緒，令二千石舉孝廉，所以化元元，移風易俗也。",
    "literal": "",
    "idiomatic": ""
  },
  "s0127": {
    "chinese": "不舉孝，不奉詔，當以不敬論。",
    "literal": "",
    "idiomatic": ""
  },
  "s0128": {
    "chinese": "不察廉，不勝 任也，當免。」",
    "literal": "",
    "idiomatic": ""
  },
  "s0129": {
    "chinese": "奏可。",
    "literal": "",
    "idiomatic": ""
  },
  "s0130": {
    "chinese": "十二月，江都王非薨。",
    "literal": "",
    "idiomatic": ""
  },
  "s0131": {
    "chinese": "春三月甲子，立皇后衛氏。",
    "literal": "",
    "idiomatic": ""
  },
  "s0132": {
    "chinese": "詔曰：「朕聞天地不變，不成施化；",
    "literal": "",
    "idiomatic": ""
  },
  "s0133": {
    "chinese": "陰陽不變，物不暢茂。",
    "literal": "",
    "idiomatic": ""
  },
  "s0134": {
    "chinese": "《易》曰『通其變，使民不倦』。",
    "literal": "",
    "idiomatic": ""
  },
  "s0135": {
    "chinese": "詩云『九變復貫，知言之選』。",
    "literal": "",
    "idiomatic": ""
  },
  "s0136": {
    "chinese": "朕嘉唐虞而樂殷周，據舊以鑒新。",
    "literal": "",
    "idiomatic": ""
  },
  "s0137": {
    "chinese": "其赦天下，與民更始。",
    "literal": "",
    "idiomatic": ""
  },
  "s0138": {
    "chinese": "諸逋貸及辭訟在孝景後三年以前，皆勿聽治。」",
    "literal": "",
    "idiomatic": ""
  },
  "s0139": {
    "chinese": "秋，匈奴入遼西，殺太守；",
    "literal": "",
    "idiomatic": ""
  },
  "s0140": {
    "chinese": "入漁陽、雁門，敗都尉，殺略三千餘人。",
    "literal": "",
    "idiomatic": ""
  },
  "s0141": {
    "chinese": "遣將軍衛青出雁門，將軍李息出代，獲首虜數千級。",
    "literal": "",
    "idiomatic": ""
  },
  "s0142": {
    "chinese": "東夷薉君南閭等口二十八萬人降，為蒼海郡。",
    "literal": "",
    "idiomatic": ""
  },
  "s0143": {
    "chinese": "二年冬，賜淮南王、菑川王几杖，毋朝。",
    "literal": "",
    "idiomatic": ""
  },
  "s0144": {
    "chinese": "春正月，詔曰：「梁王、城陽王親慈同生，願以邑分弟，其許之。",
    "literal": "",
    "idiomatic": ""
  },
  "s0145": {
    "chinese": "諸侯王請與子弟邑者，朕將親覽，使有列位焉。」",
    "literal": "",
    "idiomatic": ""
  },
  "s0146": {
    "chinese": "於是藩國始分，而子弟畢侯矣。",
    "literal": "",
    "idiomatic": ""
  },
  "s0147": {
    "chinese": "匈奴入上谷、漁陽，殺略吏民千餘人。",
    "literal": "",
    "idiomatic": ""
  },
  "s0148": {
    "chinese": "遣將軍衛青、李息出雲中，至高闕，遂西至符離，獲首虜數千級。",
    "literal": "",
    "idiomatic": ""
  },
  "s0149": {
    "chinese": "數河南地，置朔方、五原郡。",
    "literal": "",
    "idiomatic": ""
  },
  "s0150": {
    "chinese": "三月乙亥晦，日有蝕之。",
    "literal": "",
    "idiomatic": ""
  },
  "s0151": {
    "chinese": "夏，募民徙朔方十萬口。",
    "literal": "",
    "idiomatic": ""
  },
  "s0152": {
    "chinese": "又徙郡國豪傑及訾三百萬以上于茂陵。",
    "literal": "",
    "idiomatic": ""
  },
  "s0153": {
    "chinese": "秋，燕王定國有罪，自殺。",
    "literal": "",
    "idiomatic": ""
  },
  "s0154": {
    "chinese": "三年春，罷蒼海郡。",
    "literal": "",
    "idiomatic": ""
  },
  "s0155": {
    "chinese": "三月，詔曰：「夫刑罰所以防姦也，內長文所以見愛也；",
    "literal": "",
    "idiomatic": ""
  },
  "s0156": {
    "chinese": "以百姓之未洽于教化，朕嘉與士大夫日新厥業，祗而不解。",
    "literal": "",
    "idiomatic": ""
  },
  "s0157": {
    "chinese": "其赦天下。」",
    "literal": "",
    "idiomatic": ""
  },
  "s0158": {
    "chinese": "夏，匈奴入代，殺太守；",
    "literal": "",
    "idiomatic": ""
  },
  "s0159": {
    "chinese": "入雁門，殺略千餘人。",
    "literal": "",
    "idiomatic": ""
  },
  "s0160": {
    "chinese": "六月庚午，皇太后崩。",
    "literal": "",
    "idiomatic": ""
  },
  "s0161": {
    "chinese": "秋，罷西南夷，城朔方城。",
    "literal": "",
    "idiomatic": ""
  },
  "s0162": {
    "chinese": "令民大酺五日。",
    "literal": "",
    "idiomatic": ""
  },
  "s0163": {
    "chinese": "四年冬，行幸甘泉。",
    "literal": "",
    "idiomatic": ""
  },
  "s0164": {
    "chinese": "夏，匈奴入代、定襄、上郡，殺略數千人。",
    "literal": "",
    "idiomatic": ""
  },
  "s0165": {
    "chinese": "五年春，大旱。",
    "literal": "",
    "idiomatic": ""
  },
  "s0166": {
    "chinese": "大將軍衛青將六將軍兵十餘萬人出朔方、高闕，獲首虜萬五千級。",
    "literal": "",
    "idiomatic": ""
  },
  "s0167": {
    "chinese": "夏六月，詔曰：「蓋聞導民以禮，風之以樂，今禮壞樂崩，朕甚閔焉。",
    "literal": "",
    "idiomatic": ""
  },
  "s0168": {
    "chinese": "故詳延天下方聞之士，咸薦諸朝。",
    "literal": "",
    "idiomatic": ""
  },
  "s0169": {
    "chinese": "其令禮官勸學，講議洽聞，舉遺興禮，以為天下先。",
    "literal": "",
    "idiomatic": ""
  },
  "s0170": {
    "chinese": "太常其議予博士弟子，崇鄉黨之化，以厲賢材焉。」",
    "literal": "",
    "idiomatic": ""
  },
  "s0171": {
    "chinese": "丞相弘請為博士置弟子員，學者益廣。",
    "literal": "",
    "idiomatic": ""
  },
  "s0172": {
    "chinese": "秋，匈奴入代，殺都尉。",
    "literal": "",
    "idiomatic": ""
  },
  "s0173": {
    "chinese": "六年春二月，大將軍衛青將六將軍兵十餘萬騎出定襄，斬首三千餘級。",
    "literal": "",
    "idiomatic": ""
  },
  "s0174": {
    "chinese": "還，休士馬于定襄、雲中、鴈門。",
    "literal": "",
    "idiomatic": ""
  },
  "s0175": {
    "chinese": "赦天下。",
    "literal": "",
    "idiomatic": ""
  },
  "s0176": {
    "chinese": "夏四月，衛青復將六將軍絕幕，大克獲。",
    "literal": "",
    "idiomatic": ""
  },
  "s0177": {
    "chinese": "前將軍趙信軍敗，降匈奴。",
    "literal": "",
    "idiomatic": ""
  },
  "s0178": {
    "chinese": "右將軍蘇建亡軍，獨身脫還，贖為庶人。",
    "literal": "",
    "idiomatic": ""
  },
  "s0179": {
    "chinese": "六月，詔曰：「朕聞五帝不相復禮，三代不同法，所繇殊路而建德一也。",
    "literal": "",
    "idiomatic": ""
  },
  "s0180": {
    "chinese": "蓋孔子對定公以徠遠，哀公以論 臣，景公以節用，非期不同，所急異務也。",
    "literal": "",
    "idiomatic": ""
  },
  "s0181": {
    "chinese": "今中國一統而北邊未安，朕甚悼之。",
    "literal": "",
    "idiomatic": ""
  },
  "s0182": {
    "chinese": "日者大將軍巡朔方，征匈奴，斬首虜萬八千級，諸禁錮及有過者，咸蒙厚賞，得免減 罪。",
    "literal": "",
    "idiomatic": ""
  },
  "s0183": {
    "chinese": "今大將軍仍復克獲，斬首虜萬九千級，受爵賞而欲移賣者，無所流貤。",
    "literal": "",
    "idiomatic": ""
  },
  "s0184": {
    "chinese": "其議為令。」",
    "literal": "",
    "idiomatic": ""
  },
  "s0185": {
    "chinese": "有司奏請置武功賞官，以寵戰士。",
    "literal": "",
    "idiomatic": ""
  },
  "s0186": {
    "chinese": "元狩元年冬十月，行幸雍，祠五畤。",
    "literal": "",
    "idiomatic": ""
  },
  "s0187": {
    "chinese": "獲白麟，作白麟之歌。",
    "literal": "",
    "idiomatic": ""
  },
  "s0188": {
    "chinese": "十一月，淮南王安、衡山王賜謀反，誅。",
    "literal": "",
    "idiomatic": ""
  },
  "s0189": {
    "chinese": "黨與死者數萬人。",
    "literal": "",
    "idiomatic": ""
  },
  "s0190": {
    "chinese": "十二月，大雨雪，民凍死。",
    "literal": "",
    "idiomatic": ""
  },
  "s0191": {
    "chinese": "夏四月，赦天下。",
    "literal": "",
    "idiomatic": ""
  },
  "s0192": {
    "chinese": "丁卯，立皇太子。",
    "literal": "",
    "idiomatic": ""
  },
  "s0193": {
    "chinese": "賜中二千石爵右庶長，民為父後者一級。",
    "literal": "",
    "idiomatic": ""
  },
  "s0194": {
    "chinese": "詔曰：「朕聞咎繇對禹，曰在知人，知人則哲，惟帝難之。",
    "literal": "",
    "idiomatic": ""
  },
  "s0195": {
    "chinese": "蓋君者心也，民猶支體，支體傷則心憯怛。",
    "literal": "",
    "idiomatic": ""
  },
  "s0196": {
    "chinese": "日者淮南、衡山修文學，流貨賂，兩國接壤，怵於邪說，而造篡弒，此朕之不德。",
    "literal": "",
    "idiomatic": ""
  },
  "s0197": {
    "chinese": "《詩》云：『憂心慘慘，念國之為虐。』",
    "literal": "",
    "idiomatic": ""
  },
  "s0198": {
    "chinese": " 已赦天下，滌除與之更始。",
    "literal": "",
    "idiomatic": ""
  },
  "s0199": {
    "chinese": "朕嘉孝弟力田，哀夫老眊孤寡鰥獨或匱於衣食，甚憐愍焉。",
    "literal": "",
    "idiomatic": ""
  },
  "s0200": {
    "chinese": "其遣謁者巡行天下，存問致賜。",
    "literal": "",
    "idiomatic": ""
  },
  "s0201": {
    "chinese": "曰『皇帝使謁者賜縣三老、孝者帛，人五匹；",
    "literal": "",
    "idiomatic": ""
  },
  "s0202": {
    "chinese": "鄉三老、弟者、力田帛，人三匹；",
    "literal": "",
    "idiomatic": ""
  },
  "s0203": {
    "chinese": "年九十以上及鰥寡孤獨帛，人二匹，絮三斤；",
    "literal": "",
    "idiomatic": ""
  },
  "s0204": {
    "chinese": "八十以上米，人三石。",
    "literal": "",
    "idiomatic": ""
  },
  "s0205": {
    "chinese": "有冤失職，使者以聞。",
    "literal": "",
    "idiomatic": ""
  },
  "s0206": {
    "chinese": "縣鄉即賜，毋贅聚』。」",
    "literal": "",
    "idiomatic": ""
  },
  "s0207": {
    "chinese": "五月乙巳晦，日有蝕之。",
    "literal": "",
    "idiomatic": ""
  },
  "s0208": {
    "chinese": "匈奴入上谷，殺數百人。",
    "literal": "",
    "idiomatic": ""
  },
  "s0209": {
    "chinese": "二年冬十月，行幸雍，祠五畤。",
    "literal": "",
    "idiomatic": ""
  },
  "s0210": {
    "chinese": "春三月戊寅，丞相弘薨。",
    "literal": "",
    "idiomatic": ""
  },
  "s0211": {
    "chinese": "遣驃騎將軍霍去病出隴西，至皋蘭，斬首八千餘級。",
    "literal": "",
    "idiomatic": ""
  },
  "s0212": {
    "chinese": "夏，馬生余吾水中。",
    "literal": "",
    "idiomatic": ""
  },
  "s0213": {
    "chinese": "南越獻馴象、能言鳥。",
    "literal": "",
    "idiomatic": ""
  },
  "s0214": {
    "chinese": "將軍去病、公孫敖出北地二千餘里，過居延，斬首虜三萬餘級。",
    "literal": "",
    "idiomatic": ""
  },
  "s0215": {
    "chinese": "匈奴入鴈門，殺略數百人。",
    "literal": "",
    "idiomatic": ""
  },
  "s0216": {
    "chinese": "遣衛尉張騫、郎中令李廣皆出右北平。",
    "literal": "",
    "idiomatic": ""
  },
  "s0217": {
    "chinese": "廣殺匈奴三千餘人，盡亡其軍四千人，獨身脫還，及公孫敖、張騫皆後期，當斬，贖為庶人。",
    "literal": "",
    "idiomatic": ""
  },
  "s0218": {
    "chinese": "江都王建有罪，自殺。",
    "literal": "",
    "idiomatic": ""
  },
  "s0219": {
    "chinese": "膠東王寄薨。",
    "literal": "",
    "idiomatic": ""
  },
  "s0220": {
    "chinese": "秋，匈奴昆邪王殺休屠王，并將其眾合四萬餘人來降，置五屬國以處之。",
    "literal": "",
    "idiomatic": ""
  },
  "s0221": {
    "chinese": "以其地為武威、酒泉郡。",
    "literal": "",
    "idiomatic": ""
  },
  "s0222": {
    "chinese": "三年春，有星孛于東方。",
    "literal": "",
    "idiomatic": ""
  },
  "s0223": {
    "chinese": "夏五月，赦天下。",
    "literal": "",
    "idiomatic": ""
  },
  "s0224": {
    "chinese": "立膠東康王少子慶為六安王。",
    "literal": "",
    "idiomatic": ""
  },
  "s0225": {
    "chinese": "封故相國蕭何曾孫慶為列侯。",
    "literal": "",
    "idiomatic": ""
  },
  "s0226": {
    "chinese": "秋，匈奴入右北平、定襄，殺略千餘人。",
    "literal": "",
    "idiomatic": ""
  },
  "s0227": {
    "chinese": "遣謁者勸有水災郡種宿麥。",
    "literal": "",
    "idiomatic": ""
  },
  "s0228": {
    "chinese": "舉吏民能假貸貧民者以名聞。",
    "literal": "",
    "idiomatic": ""
  },
  "s0229": {
    "chinese": "減隴西、北地、上郡戍卒半。",
    "literal": "",
    "idiomatic": ""
  },
  "s0230": {
    "chinese": "發謫吏穿昆明池。",
    "literal": "",
    "idiomatic": ""
  },
  "s0231": {
    "chinese": "四年冬，有司言關東貧民徙隴西、北地、西河、上郡、會稽凡七十二萬五千口，縣官衣食振業，用度不足，請收銀錫造白金及皮幣以足用。",
    "literal": "",
    "idiomatic": ""
  },
  "s0232": {
    "chinese": "初算緡錢。",
    "literal": "",
    "idiomatic": ""
  },
  "s0233": {
    "chinese": "春，有星孛于東北。",
    "literal": "",
    "idiomatic": ""
  },
  "s0234": {
    "chinese": "夏，有長星出于西北。",
    "literal": "",
    "idiomatic": ""
  },
  "s0235": {
    "chinese": "大將軍衛青將四將軍出定襄，將軍去病出代，各將五萬騎。",
    "literal": "",
    "idiomatic": ""
  },
  "s0236": {
    "chinese": "步兵踵軍後數十萬人。",
    "literal": "",
    "idiomatic": ""
  },
  "s0237": {
    "chinese": "青至幕北圍單于，斬首萬九千級，至闐顏山乃還。",
    "literal": "",
    "idiomatic": ""
  },
  "s0238": {
    "chinese": "去病與左賢王戰，斬獲首虜七萬餘級，封狼居胥山乃還。",
    "literal": "",
    "idiomatic": ""
  },
  "s0239": {
    "chinese": "兩軍士戰死者數萬人。",
    "literal": "",
    "idiomatic": ""
  },
  "s0240": {
    "chinese": "前將軍廣、後將軍食其皆後期。",
    "literal": "",
    "idiomatic": ""
  },
  "s0241": {
    "chinese": "廣自殺，食其贖死。",
    "literal": "",
    "idiomatic": ""
  },
  "s0242": {
    "chinese": "五年春三月甲午，丞相李蔡有罪，自殺。",
    "literal": "",
    "idiomatic": ""
  },
  "s0243": {
    "chinese": "天下馬少，平牡馬匹二十萬。",
    "literal": "",
    "idiomatic": ""
  },
  "s0244": {
    "chinese": "罷半兩錢，行五銖錢。",
    "literal": "",
    "idiomatic": ""
  },
  "s0245": {
    "chinese": "徙天下姦猾吏民於邊。",
    "literal": "",
    "idiomatic": ""
  },
  "s0246": {
    "chinese": "六年冬十月，賜丞相以下至吏二千石金，千石以下至乘從者帛，蠻夷錦各有差。",
    "literal": "",
    "idiomatic": ""
  },
  "s0247": {
    "chinese": "雨水亡冰。",
    "literal": "",
    "idiomatic": ""
  },
  "s0248": {
    "chinese": "夏四月乙巳，廟立皇子閎為齊王，旦為燕王，胥為廣陵王。",
    "literal": "",
    "idiomatic": ""
  },
  "s0249": {
    "chinese": "初作誥。",
    "literal": "",
    "idiomatic": ""
  },
  "s0250": {
    "chinese": "六月，詔曰：「日者有司以幣輕多姦，農傷而末眾，又禁以并之塗，故改幣以約之。",
    "literal": "",
    "idiomatic": ""
  },
  "s0251": {
    "chinese": "稽諸往古，制宜於 今。",
    "literal": "",
    "idiomatic": ""
  },
  "s0252": {
    "chinese": "廢期有月，而山澤之民未諭。",
    "literal": "",
    "idiomatic": ""
  },
  "s0253": {
    "chinese": "夫仁行而從善，義立則俗易，意奉憲者所以導之未明與？",
    "literal": "",
    "idiomatic": ""
  },
  "s0254": {
    "chinese": "將百姓所安殊路，而撟虔吏因乘勢以侵蒸庶邪？",
    "literal": "",
    "idiomatic": ""
  },
  "s0255": {
    "chinese": "何紛然其擾也！",
    "literal": "",
    "idiomatic": ""
  },
  "s0256": {
    "chinese": "今遣博士 大等六人分循行天下，存問鰥寡廢疾，無以自振業者貸與之。",
    "literal": "",
    "idiomatic": ""
  },
  "s0257": {
    "chinese": "諭三老孝弟以為民師，舉獨行之君子，徵詣行在所。",
    "literal": "",
    "idiomatic": ""
  },
  "s0258": {
    "chinese": "朕嘉賢者，樂知其人。",
    "literal": "",
    "idiomatic": ""
  },
  "s0259": {
    "chinese": "廣宣厥道，士有特招，使者 之任也。",
    "literal": "",
    "idiomatic": ""
  },
  "s0260": {
    "chinese": "詳問隱處亡位，及冤失職，姦猾為害，野荒治苛者，舉奏。",
    "literal": "",
    "idiomatic": ""
  },
  "s0261": {
    "chinese": "郡國有所以為便者，上丞相、御史以聞。」",
    "literal": "",
    "idiomatic": ""
  },
  "s0262": {
    "chinese": "秋九月，大司馬驃騎將軍去病薨。",
    "literal": "",
    "idiomatic": ""
  },
  "s0263": {
    "chinese": "元鼎元年夏五月，赦天下，大酺五日。",
    "literal": "",
    "idiomatic": ""
  },
  "s0264": {
    "chinese": "得鼎汾水上。",
    "literal": "",
    "idiomatic": ""
  },
  "s0265": {
    "chinese": "濟東王彭離有罪，廢徙上庸。",
    "literal": "",
    "idiomatic": ""
  },
  "s0266": {
    "chinese": "二年冬十一月，御史大夫張湯有罪，自殺。",
    "literal": "",
    "idiomatic": ""
  },
  "s0267": {
    "chinese": "十二月，丞相青翟下獄死。",
    "literal": "",
    "idiomatic": ""
  },
  "s0268": {
    "chinese": "春，起柏梁臺。",
    "literal": "",
    "idiomatic": ""
  },
  "s0269": {
    "chinese": "三月，大雨雪。",
    "literal": "",
    "idiomatic": ""
  },
  "s0270": {
    "chinese": "夏，大水，關東餓死者以千數。",
    "literal": "",
    "idiomatic": ""
  },
  "s0271": {
    "chinese": "秋九月，詔曰：「仁不異遠，義不辭難。",
    "literal": "",
    "idiomatic": ""
  },
  "s0272": {
    "chinese": "今京師雖未為豐年，山林池澤之饒與民共之。",
    "literal": "",
    "idiomatic": ""
  },
  "s0273": {
    "chinese": "今水潦移於江南，迫隆冬至，朕懼其飢寒不活。",
    "literal": "",
    "idiomatic": ""
  },
  "s0274": {
    "chinese": "江南之地，火耕水耨，方下巴蜀之粟致之江陵，遣博士中等分循行，諭告所抵，無令重困。",
    "literal": "",
    "idiomatic": ""
  },
  "s0275": {
    "chinese": "吏民有振救飢民免其厄者，具舉以聞。」",
    "literal": "",
    "idiomatic": ""
  },
  "s0276": {
    "chinese": "三年冬，徙函谷關於新安。",
    "literal": "",
    "idiomatic": ""
  },
  "s0277": {
    "chinese": "以故關為弘農縣。",
    "literal": "",
    "idiomatic": ""
  },
  "s0278": {
    "chinese": "十一月，令民告緡者以其半與之。",
    "literal": "",
    "idiomatic": ""
  },
  "s0279": {
    "chinese": "正月戊子，陽陵園火。",
    "literal": "",
    "idiomatic": ""
  },
  "s0280": {
    "chinese": "夏四月，雨雹，關東郡國十餘飢，人相食。",
    "literal": "",
    "idiomatic": ""
  },
  "s0281": {
    "chinese": "常山王舜薨。",
    "literal": "",
    "idiomatic": ""
  },
  "s0282": {
    "chinese": "子绗嗣立，有罪，廢徙房陵。",
    "literal": "",
    "idiomatic": ""
  },
  "s0283": {
    "chinese": "四年冬十月，行幸雍，祠五畤。",
    "literal": "",
    "idiomatic": ""
  },
  "s0284": {
    "chinese": "賜民爵一級，女子百戶牛酒。",
    "literal": "",
    "idiomatic": ""
  },
  "s0285": {
    "chinese": "行自夏陽，東幸汾陰。",
    "literal": "",
    "idiomatic": ""
  },
  "s0286": {
    "chinese": "十一月甲子，立后土祠于汾陰脽上。",
    "literal": "",
    "idiomatic": ""
  },
  "s0287": {
    "chinese": "禮畢，行幸滎陽。",
    "literal": "",
    "idiomatic": ""
  },
  "s0288": {
    "chinese": "還至洛陽，詔曰：「祭地冀州，瞻望河洛，巡省豫州，觀于周室，邈而無祀。",
    "literal": "",
    "idiomatic": ""
  },
  "s0289": {
    "chinese": "詢問耆老，乃得孽子嘉。",
    "literal": "",
    "idiomatic": ""
  },
  "s0290": {
    "chinese": "其封嘉為周子南君，以奉周祀。」",
    "literal": "",
    "idiomatic": ""
  },
  "s0291": {
    "chinese": "春二月，中山王勝薨。",
    "literal": "",
    "idiomatic": ""
  },
  "s0292": {
    "chinese": "夏，封方士欒大為樂通侯，位上將軍。",
    "literal": "",
    "idiomatic": ""
  },
  "s0293": {
    "chinese": "六月，得寶鼎后土祠旁。",
    "literal": "",
    "idiomatic": ""
  },
  "s0294": {
    "chinese": "秋，馬生渥洼水中。",
    "literal": "",
    "idiomatic": ""
  },
  "s0295": {
    "chinese": "作寶鼎、天馬之歌。",
    "literal": "",
    "idiomatic": ""
  },
  "s0296": {
    "chinese": "立常山憲王子商為泗水王。",
    "literal": "",
    "idiomatic": ""
  },
  "s0297": {
    "chinese": "五年冬十月，行幸雍，祠五畤。",
    "literal": "",
    "idiomatic": ""
  },
  "s0298": {
    "chinese": "遂踰隴，登空同，西臨祖厲河而還。",
    "literal": "",
    "idiomatic": ""
  },
  "s0299": {
    "chinese": "十一月辛巳朔旦，冬至。",
    "literal": "",
    "idiomatic": ""
  },
  "s0300": {
    "chinese": "立泰畤于甘泉。",
    "literal": "",
    "idiomatic": ""
  },
  "s0301": {
    "chinese": "天子親郊見，朝日夕月。",
    "literal": "",
    "idiomatic": ""
  },
  "s0302": {
    "chinese": "詔曰：「朕以眇身託于王侯之上，德未能綏民，民或飢寒，故巡祭后土以祈豐年。",
    "literal": "",
    "idiomatic": ""
  },
  "s0303": {
    "chinese": "冀州脽壤乃顯文鼎，獲",
    "literal": "",
    "idiomatic": ""
  },
  "s0304": {
    "chinese": "祭於廟。",
    "literal": "",
    "idiomatic": ""
  },
  "s0305": {
    "chinese": "渥洼水出馬，朕其御焉。",
    "literal": "",
    "idiomatic": ""
  },
  "s0306": {
    "chinese": "戰戰兢兢，懼不克任，思昭天地，內惟自新。",
    "literal": "",
    "idiomatic": ""
  },
  "s0307": {
    "chinese": "《詩》云：『四牡翼翼，以征不服。』",
    "literal": "",
    "idiomatic": ""
  },
  "s0308": {
    "chinese": "親省邊垂，用事所極。",
    "literal": "",
    "idiomatic": ""
  },
  "s0309": {
    "chinese": "望見泰一，修天文浈。",
    "literal": "",
    "idiomatic": ""
  },
  "s0310": {
    "chinese": "辛卯夜，若景光十有二明。",
    "literal": "",
    "idiomatic": ""
  },
  "s0311": {
    "chinese": "《易》曰：『先甲三日，後甲三日。』",
    "literal": "",
    "idiomatic": ""
  },
  "s0312": {
    "chinese": "朕甚念年歲未咸登，飭躬齋戒，丁酉，拜況于郊。」",
    "literal": "",
    "idiomatic": ""
  },
  "s0313": {
    "chinese": "夏四月，南越王相呂嘉反，殺漢使者及其王、王太后。",
    "literal": "",
    "idiomatic": ""
  },
  "s0314": {
    "chinese": "赦天下。",
    "literal": "",
    "idiomatic": ""
  },
  "s0315": {
    "chinese": "丁丑晦，日有蝕之。",
    "literal": "",
    "idiomatic": ""
  },
  "s0316": {
    "chinese": "秋，杀、蝦蟆鬥。",
    "literal": "",
    "idiomatic": ""
  },
  "s0317": {
    "chinese": "遣伏波將軍路博德出桂陽，下湟水；",
    "literal": "",
    "idiomatic": ""
  },
  "s0318": {
    "chinese": "樓船將軍楊僕出豫章，下湞水；",
    "literal": "",
    "idiomatic": ""
  },
  "s0319": {
    "chinese": "歸義越侯嚴為戈船將軍，出零陵，下離水；",
    "literal": "",
    "idiomatic": ""
  },
  "s0320": {
    "chinese": "甲為下瀨將軍，下蒼梧。",
    "literal": "",
    "idiomatic": ""
  },
  "s0321": {
    "chinese": "皆將罪人，江淮以南樓船十萬人。",
    "literal": "",
    "idiomatic": ""
  },
  "s0322": {
    "chinese": "越馳義侯遺別將巴蜀罪人，發夜郎兵，下牂柯江，咸會番禺。",
    "literal": "",
    "idiomatic": ""
  },
  "s0323": {
    "chinese": "九月，列侯坐獻黃金酎祭宗廟不如法奪爵者百六人，丞相趙周下獄死。",
    "literal": "",
    "idiomatic": ""
  },
  "s0324": {
    "chinese": "樂通侯欒大坐誣罔要斬。",
    "literal": "",
    "idiomatic": ""
  },
  "s0325": {
    "chinese": "西羌眾十萬人反，與匈奴通使，攻故安，圍枹罕。",
    "literal": "",
    "idiomatic": ""
  },
  "s0326": {
    "chinese": "匈奴入五原，殺太守。",
    "literal": "",
    "idiomatic": ""
  },
  "s0327": {
    "chinese": "六年冬十月，發隴西、天水、安定騎士及中尉，河南、河內卒十萬人，遣將軍李息、郎中令一自為征西羌，平之。",
    "literal": "",
    "idiomatic": ""
  },
  "s0328": {
    "chinese": "行東，將幸緱氏，至左邑桐鄉，聞南越破，以為聞喜縣。",
    "literal": "",
    "idiomatic": ""
  },
  "s0329": {
    "chinese": "春，至汲新中鄉，得呂嘉首，以為獲嘉縣。",
    "literal": "",
    "idiomatic": ""
  },
  "s0330": {
    "chinese": "馳義侯遺兵未及下，上便令征西南夷，平之。",
    "literal": "",
    "idiomatic": ""
  },
  "s0331": {
    "chinese": "遂定越地，以為南海、蒼梧、鬱林、合浦、交阯、九真、日南、珠崖、儋耳郡。",
    "literal": "",
    "idiomatic": ""
  },
  "s0332": {
    "chinese": "定西南夷，以為武都、牂柯、越嶲、沈黎、文山郡。",
    "literal": "",
    "idiomatic": ""
  },
  "s0333": {
    "chinese": "秋，東越王餘善反，攻殺漢將吏。",
    "literal": "",
    "idiomatic": ""
  },
  "s0334": {
    "chinese": "遣橫海將軍韓說、中尉王溫舒出會稽，樓船將軍楊僕出豫章，擊之。",
    "literal": "",
    "idiomatic": ""
  },
  "s0335": {
    "chinese": "又遣浮沮將軍公孫賀出九原，匈河將軍趙破奴出令居，皆二千餘里，不見虜而還。",
    "literal": "",
    "idiomatic": ""
  },
  "s0336": {
    "chinese": "乃分武威、酒泉地置張掖、敦煌郡，徙民以實之。",
    "literal": "",
    "idiomatic": ""
  },
  "s0337": {
    "chinese": "元封元年冬十月，詔曰：「南越、東甌咸伏其辜，西蠻北夷頗未輯睦，朕將巡邊垂，擇兵振旅，躬秉武 節，置十二部將軍，親帥師焉。」",
    "literal": "",
    "idiomatic": ""
  },
  "s0338": {
    "chinese": "行自雲陽，北歷上郡、西河、五原，出長城，北登單于臺，至朔方，臨北河。",
    "literal": "",
    "idiomatic": ""
  },
  "s0339": {
    "chinese": "勒兵十八萬騎，旌旗徑千餘里，威震匈奴。",
    "literal": "",
    "idiomatic": ""
  },
  "s0340": {
    "chinese": "遣使者告 單于曰：「南越王頭已縣於漢北闕矣。",
    "literal": "",
    "idiomatic": ""
  },
  "s0341": {
    "chinese": "單于能戰，天子自將待邊；",
    "literal": "",
    "idiomatic": ""
  },
  "s0342": {
    "chinese": "不能，亟來臣服。",
    "literal": "",
    "idiomatic": ""
  },
  "s0343": {
    "chinese": "何但亡匿幕北寒苦之地為！」",
    "literal": "",
    "idiomatic": ""
  },
  "s0344": {
    "chinese": "匈奴讋焉。",
    "literal": "",
    "idiomatic": ""
  },
  "s0345": {
    "chinese": "還，祠黃帝於橋山，乃歸甘泉。",
    "literal": "",
    "idiomatic": ""
  },
  "s0346": {
    "chinese": "東越殺王餘善降。",
    "literal": "",
    "idiomatic": ""
  },
  "s0347": {
    "chinese": "詔曰：「東越險阻反覆，為後世患，遷其民於江淮間。」",
    "literal": "",
    "idiomatic": ""
  },
  "s0348": {
    "chinese": "遂虛其地。",
    "literal": "",
    "idiomatic": ""
  },
  "s0349": {
    "chinese": "春正月，行幸緱氏。",
    "literal": "",
    "idiomatic": ""
  },
  "s0350": {
    "chinese": "詔曰：「朕用事華山，至於中嶽，獲駮麃，見夏后啟母石。",
    "literal": "",
    "idiomatic": ""
  },
  "s0351": {
    "chinese": "翌日親登嵩高，御史乘屬，在廟旁吏卒咸聞呼萬歲者三。",
    "literal": "",
    "idiomatic": ""
  },
  "s0352": {
    "chinese": "登禮罔不答。",
    "literal": "",
    "idiomatic": ""
  },
  "s0353": {
    "chinese": "其令祠官加增太室祠，禁無伐其草木。",
    "literal": "",
    "idiomatic": ""
  },
  "s0354": {
    "chinese": "以山下戶三百為之奉邑，名曰崇高，獨給祠，復亡所與。」",
    "literal": "",
    "idiomatic": ""
  },
  "s0355": {
    "chinese": "行，遂東巡海上。",
    "literal": "",
    "idiomatic": ""
  },
  "s0356": {
    "chinese": "夏四月癸卯，上還，登封泰山，降坐明堂。",
    "literal": "",
    "idiomatic": ""
  },
  "s0357": {
    "chinese": "詔曰：「朕以眇身承至尊，兢兢焉惟德菲薄，不明于禮樂，故 用事八神。",
    "literal": "",
    "idiomatic": ""
  },
  "s0358": {
    "chinese": "遭天地況施，著見景象，饩然如有聞。",
    "literal": "",
    "idiomatic": ""
  },
  "s0359": {
    "chinese": "震于怪物，欲止不敢，遂登封泰山，至於梁父，然後升襢肅然。",
    "literal": "",
    "idiomatic": ""
  },
  "s0360": {
    "chinese": "自新，嘉與士大夫更始，其以十月為元封元年。",
    "literal": "",
    "idiomatic": ""
  },
  "s0361": {
    "chinese": "行 所巡至，博、奉高、蛇丘，歷城、梁父，民田租逋賦貸，已除。",
    "literal": "",
    "idiomatic": ""
  },
  "s0362": {
    "chinese": "加年七十以上孤寡帛，人二匹。",
    "literal": "",
    "idiomatic": ""
  },
  "s0363": {
    "chinese": "四縣無出今年算。",
    "literal": "",
    "idiomatic": ""
  },
  "s0364": {
    "chinese": "賜天下民爵一級，女子百戶牛酒。」",
    "literal": "",
    "idiomatic": ""
  },
  "s0365": {
    "chinese": "行自泰山，復東巡海上，至碣石。",
    "literal": "",
    "idiomatic": ""
  },
  "s0366": {
    "chinese": "自遼西歷北邊九原，歸于甘泉。",
    "literal": "",
    "idiomatic": ""
  },
  "s0367": {
    "chinese": "秋，有星孛于東井，又孛于三台。",
    "literal": "",
    "idiomatic": ""
  },
  "s0368": {
    "chinese": "二年冬十月，行幸雍，祠五畤。",
    "literal": "",
    "idiomatic": ""
  },
  "s0369": {
    "chinese": "春，幸緱氏，遂至東萊。",
    "literal": "",
    "idiomatic": ""
  },
  "s0370": {
    "chinese": "夏四月，還祠泰山。",
    "literal": "",
    "idiomatic": ""
  },
  "s0371": {
    "chinese": "至瓠子，臨決河，命從臣將軍以下皆負薪塞河隄，作瓠子之歌。",
    "literal": "",
    "idiomatic": ""
  },
  "s0372": {
    "chinese": "赦所過徒，賜孤獨高年米，人四石。",
    "literal": "",
    "idiomatic": ""
  },
  "s0373": {
    "chinese": "還，作甘泉通天臺、長安飛廉館。",
    "literal": "",
    "idiomatic": ""
  },
  "s0374": {
    "chinese": "朝鮮王攻殺遼東都尉，乃募天下死罪擊朝鮮。",
    "literal": "",
    "idiomatic": ""
  },
  "s0375": {
    "chinese": "六月，詔曰：「甘泉宮內中產芝，九莖連葉。",
    "literal": "",
    "idiomatic": ""
  },
  "s0376": {
    "chinese": "上帝博臨，不異下房，賜朕弘休。",
    "literal": "",
    "idiomatic": ""
  },
  "s0377": {
    "chinese": "其赦天下，賜雲陽都百戶牛酒。」",
    "literal": "",
    "idiomatic": ""
  },
  "s0378": {
    "chinese": "作芝房之歌。",
    "literal": "",
    "idiomatic": ""
  },
  "s0379": {
    "chinese": "秋，作明堂于泰山下。",
    "literal": "",
    "idiomatic": ""
  },
  "s0380": {
    "chinese": "遣樓船將軍楊僕、左將軍荀彘將應募罪人擊朝鮮。",
    "literal": "",
    "idiomatic": ""
  },
  "s0381": {
    "chinese": "又遣將軍郭昌、中郎將衛廣發巴蜀兵平西南夷未服者，以為益州郡。",
    "literal": "",
    "idiomatic": ""
  },
  "s0382": {
    "chinese": "三年春，作角抵戲，三百里內皆來觀。",
    "literal": "",
    "idiomatic": ""
  },
  "s0383": {
    "chinese": "夏，朝鮮斬其王右渠降，以其地為樂浪、臨屯、玄菟、真番郡。",
    "literal": "",
    "idiomatic": ""
  },
  "s0384": {
    "chinese": "樓船將軍楊僕坐失亡多免為庶民，左將軍荀彘坐爭功棄市。",
    "literal": "",
    "idiomatic": ""
  },
  "s0385": {
    "chinese": "秋七月，膠西王端薨。",
    "literal": "",
    "idiomatic": ""
  },
  "s0386": {
    "chinese": "武都氐人反，分徙酒泉郡。",
    "literal": "",
    "idiomatic": ""
  },
  "s0387": {
    "chinese": "四年冬十月，行幸雍，祠五畤。",
    "literal": "",
    "idiomatic": ""
  },
  "s0388": {
    "chinese": "通回中道，遂北出蕭關，歷獨鹿、鳴澤，自代而還，幸河東。",
    "literal": "",
    "idiomatic": ""
  },
  "s0389": {
    "chinese": "春三月，祠后土。",
    "literal": "",
    "idiomatic": ""
  },
  "s0390": {
    "chinese": "詔曰：「朕躬祭后土地祇，見光集于靈壇，一夜三燭。",
    "literal": "",
    "idiomatic": ""
  },
  "s0391": {
    "chinese": "幸中都宮，殿上見光。",
    "literal": "",
    "idiomatic": ""
  },
  "s0392": {
    "chinese": "其赦汾陰、夏陽、中都死罪以下，賜三縣及楊氏皆無出今年租賦。」",
    "literal": "",
    "idiomatic": ""
  },
  "s0393": {
    "chinese": "夏，大旱，民多暍死。",
    "literal": "",
    "idiomatic": ""
  },
  "s0394": {
    "chinese": "秋，以匈奴弱，可遂臣服，乃遣使說之。",
    "literal": "",
    "idiomatic": ""
  },
  "s0395": {
    "chinese": "單于使來，死京師。",
    "literal": "",
    "idiomatic": ""
  },
  "s0396": {
    "chinese": "匈奴寇邊，遣拔胡將軍郭昌屯朔方。",
    "literal": "",
    "idiomatic": ""
  },
  "s0397": {
    "chinese": "五年冬，行南巡狩，至于盛唐，望祀虞舜于九嶷。",
    "literal": "",
    "idiomatic": ""
  },
  "s0398": {
    "chinese": "登灊天柱山，自尋陽浮江，親射蛟江中，獲之。",
    "literal": "",
    "idiomatic": ""
  },
  "s0399": {
    "chinese": "舳艫千 里，薄樅陽而出，作盛唐樅陽之歌。",
    "literal": "",
    "idiomatic": ""
  },
  "s0400": {
    "chinese": "遂北至琅邪，並海，所過禮祠其名山大川。",
    "literal": "",
    "idiomatic": ""
  },
  "s0401": {
    "chinese": "春三月，還至泰山，增封。",
    "literal": "",
    "idiomatic": ""
  },
  "s0402": {
    "chinese": "甲子，祠高祖于明堂，以配上帝，因朝諸侯王列侯，受郡 國計。",
    "literal": "",
    "idiomatic": ""
  },
  "s0403": {
    "chinese": "夏四月，詔曰：「朕巡荊揚，輯江淮物，會大海氣，以合泰山。",
    "literal": "",
    "idiomatic": ""
  },
  "s0404": {
    "chinese": "上天見象，增修封禪。",
    "literal": "",
    "idiomatic": ""
  },
  "s0405": {
    "chinese": "其赦天下。",
    "literal": "",
    "idiomatic": ""
  },
  "s0406": {
    "chinese": "所幸縣毋出今年租賦，賜鰥寡孤獨帛，貧窮者粟。」",
    "literal": "",
    "idiomatic": ""
  },
  "s0407": {
    "chinese": "還幸甘 泉，郊泰畤。",
    "literal": "",
    "idiomatic": ""
  },
  "s0408": {
    "chinese": "大司馬大將軍青薨。",
    "literal": "",
    "idiomatic": ""
  },
  "s0409": {
    "chinese": "初置刺史部十三州。",
    "literal": "",
    "idiomatic": ""
  },
  "s0410": {
    "chinese": "名臣文武欲盡，詔曰：「蓋有非常之功，必待非常之人，故馬或奔踶而致千里，士或有負俗之累而立功名。",
    "literal": "",
    "idiomatic": ""
  },
  "s0411": {
    "chinese": "夫泛駕之馬，跅弛之士，亦在御之而已。",
    "literal": "",
    "idiomatic": ""
  },
  "s0412": {
    "chinese": "其令州郡察吏民有茂材異等可為將相及使絕國者。」",
    "literal": "",
    "idiomatic": ""
  },
  "s0413": {
    "chinese": "六年冬，行幸回中。",
    "literal": "",
    "idiomatic": ""
  },
  "s0414": {
    "chinese": "春，作首山宮。",
    "literal": "",
    "idiomatic": ""
  },
  "s0415": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0416": {
    "chinese": "詔曰：「朕禮首山，昆田出珍物，化或為黃金。",
    "literal": "",
    "idiomatic": ""
  },
  "s0417": {
    "chinese": "祭后土，神光三燭。",
    "literal": "",
    "idiomatic": ""
  },
  "s0418": {
    "chinese": "其赦汾陰殊死以下，賜天下貧民布帛，人一匹。」",
    "literal": "",
    "idiomatic": ""
  },
  "s0419": {
    "chinese": "益州、昆明反，赦京師亡命令從軍，遣拔胡將軍郭昌將以擊之。",
    "literal": "",
    "idiomatic": ""
  },
  "s0420": {
    "chinese": "夏，京師民觀角抵于上林平樂館。",
    "literal": "",
    "idiomatic": ""
  },
  "s0421": {
    "chinese": "秋，大旱，蝗。",
    "literal": "",
    "idiomatic": ""
  },
  "s0422": {
    "chinese": "太初元年冬十月，行幸泰山。",
    "literal": "",
    "idiomatic": ""
  },
  "s0423": {
    "chinese": "十一月甲子朔旦，冬至，祀上帝于明堂。",
    "literal": "",
    "idiomatic": ""
  },
  "s0424": {
    "chinese": "乙酉，柏梁臺災。",
    "literal": "",
    "idiomatic": ""
  },
  "s0425": {
    "chinese": "十二月，禪高里，祠后土。",
    "literal": "",
    "idiomatic": ""
  },
  "s0426": {
    "chinese": "東臨勃海，望祠蓬萊。",
    "literal": "",
    "idiomatic": ""
  },
  "s0427": {
    "chinese": "春還，受計于甘泉。",
    "literal": "",
    "idiomatic": ""
  },
  "s0428": {
    "chinese": "二月，起建章宮。",
    "literal": "",
    "idiomatic": ""
  },
  "s0429": {
    "chinese": "夏五月，正曆，以正月為歲首。",
    "literal": "",
    "idiomatic": ""
  },
  "s0430": {
    "chinese": "色上黃，數用五，定官名，協音律。",
    "literal": "",
    "idiomatic": ""
  },
  "s0431": {
    "chinese": "遣因杅將軍公孫敖築塞外受降城。",
    "literal": "",
    "idiomatic": ""
  },
  "s0432": {
    "chinese": "秋八月，行幸安定。",
    "literal": "",
    "idiomatic": ""
  },
  "s0433": {
    "chinese": "遣貳師將軍李廣利發天下謫民西征大宛。",
    "literal": "",
    "idiomatic": ""
  },
  "s0434": {
    "chinese": "蝗從東方飛至敦煌。",
    "literal": "",
    "idiomatic": ""
  },
  "s0435": {
    "chinese": "二年春正月戊申，丞相慶薨。",
    "literal": "",
    "idiomatic": ""
  },
  "s0436": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0437": {
    "chinese": "令天下大酺五日，膢五日，祠門戶，比臘。",
    "literal": "",
    "idiomatic": ""
  },
  "s0438": {
    "chinese": "夏四月，詔曰：「朕用事介山，祭后土，皆有光應。",
    "literal": "",
    "idiomatic": ""
  },
  "s0439": {
    "chinese": "其赦汾陰、安邑殊死以下。」",
    "literal": "",
    "idiomatic": ""
  },
  "s0440": {
    "chinese": "五月，籍吏民馬，補車騎馬。",
    "literal": "",
    "idiomatic": ""
  },
  "s0441": {
    "chinese": "秋，蝗。",
    "literal": "",
    "idiomatic": ""
  },
  "s0442": {
    "chinese": "遣浚稽將軍趙破奴二萬騎出朔方擊匈奴，不還。",
    "literal": "",
    "idiomatic": ""
  },
  "s0443": {
    "chinese": "冬十二月，御史大夫兒寬卒。",
    "literal": "",
    "idiomatic": ""
  },
  "s0444": {
    "chinese": "三年春正月，行東巡海上。",
    "literal": "",
    "idiomatic": ""
  },
  "s0445": {
    "chinese": "夏四月，還，修封泰山，禪石閭。",
    "literal": "",
    "idiomatic": ""
  },
  "s0446": {
    "chinese": "遣光祿勳徐自為築五原塞外列城，西北至盧朐，游擊將軍韓說將兵屯之。",
    "literal": "",
    "idiomatic": ""
  },
  "s0447": {
    "chinese": "強弩都尉路博德築居延。",
    "literal": "",
    "idiomatic": ""
  },
  "s0448": {
    "chinese": "秋，匈奴入定襄、雲中，殺略數千人，行壞光祿諸亭障；",
    "literal": "",
    "idiomatic": ""
  },
  "s0449": {
    "chinese": "又入張掖、酒泉，殺都尉。",
    "literal": "",
    "idiomatic": ""
  },
  "s0450": {
    "chinese": "四年春，貳師將軍廣利斬大宛王首，獲汗血馬來。",
    "literal": "",
    "idiomatic": ""
  },
  "s0451": {
    "chinese": "作西極天馬之歌。",
    "literal": "",
    "idiomatic": ""
  },
  "s0452": {
    "chinese": "秋，起明光宮。",
    "literal": "",
    "idiomatic": ""
  },
  "s0453": {
    "chinese": "冬，行幸回中。",
    "literal": "",
    "idiomatic": ""
  },
  "s0454": {
    "chinese": "徙弘農都尉治武關，稅出入者以給關吏卒食。",
    "literal": "",
    "idiomatic": ""
  },
  "s0455": {
    "chinese": "天漢元年春正月，行幸甘泉，郊泰畤。",
    "literal": "",
    "idiomatic": ""
  },
  "s0456": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0457": {
    "chinese": "匈奴歸漢使者，使使來獻。",
    "literal": "",
    "idiomatic": ""
  },
  "s0458": {
    "chinese": "夏五月，赦天下。",
    "literal": "",
    "idiomatic": ""
  },
  "s0459": {
    "chinese": "秋，閉城門大搜。",
    "literal": "",
    "idiomatic": ""
  },
  "s0460": {
    "chinese": "發謫戍屯五原。",
    "literal": "",
    "idiomatic": ""
  },
  "s0461": {
    "chinese": "二年春，行幸東海。",
    "literal": "",
    "idiomatic": ""
  },
  "s0462": {
    "chinese": "還幸回中。",
    "literal": "",
    "idiomatic": ""
  },
  "s0463": {
    "chinese": "夏五月，貳師將軍三萬騎出酒泉，與右賢王戰于天山，斬首虜萬餘級。",
    "literal": "",
    "idiomatic": ""
  },
  "s0464": {
    "chinese": "又遣因杅將軍出西河，騎都尉李陵將步兵五千人出居延北，與單于戰，斬首虜萬餘級。",
    "literal": "",
    "idiomatic": ""
  },
  "s0465": {
    "chinese": "陵兵敗，降匈奴。",
    "literal": "",
    "idiomatic": ""
  },
  "s0466": {
    "chinese": "秋，止禁巫祠道中者。",
    "literal": "",
    "idiomatic": ""
  },
  "s0467": {
    "chinese": "大搜。",
    "literal": "",
    "idiomatic": ""
  },
  "s0468": {
    "chinese": "渠黎六國使使來獻。",
    "literal": "",
    "idiomatic": ""
  },
  "s0469": {
    "chinese": "泰山、琅邪群盜徐绗等阻山攻城，道路不通。",
    "literal": "",
    "idiomatic": ""
  },
  "s0470": {
    "chinese": "遣直指使者暴勝之等衣繡衣杖斧分部逐捕。",
    "literal": "",
    "idiomatic": ""
  },
  "s0471": {
    "chinese": "刺史郡守以下皆伏誅。",
    "literal": "",
    "idiomatic": ""
  },
  "s0472": {
    "chinese": "冬十一月，詔關都尉曰：「今豪傑多遠交，依東方群盜。",
    "literal": "",
    "idiomatic": ""
  },
  "s0473": {
    "chinese": "其謹察出入者。」",
    "literal": "",
    "idiomatic": ""
  },
  "s0474": {
    "chinese": "三年春二月，御史大夫王卿有罪，自殺。",
    "literal": "",
    "idiomatic": ""
  },
  "s0475": {
    "chinese": "初榷酒酤。",
    "literal": "",
    "idiomatic": ""
  },
  "s0476": {
    "chinese": "三月，行幸泰山，修封，祀明堂，因受計。",
    "literal": "",
    "idiomatic": ""
  },
  "s0477": {
    "chinese": "還幸北地，祠常山，瘞玄玉。",
    "literal": "",
    "idiomatic": ""
  },
  "s0478": {
    "chinese": "夏四月，赦天下。",
    "literal": "",
    "idiomatic": ""
  },
  "s0479": {
    "chinese": "行所過毋出田租。",
    "literal": "",
    "idiomatic": ""
  },
  "s0480": {
    "chinese": "秋，匈奴入鴈門，太守坐畏飨棄市。",
    "literal": "",
    "idiomatic": ""
  },
  "s0481": {
    "chinese": "四年春正月，朝諸侯王于甘泉宮。",
    "literal": "",
    "idiomatic": ""
  },
  "s0482": {
    "chinese": "發天下七科謫及勇敢士，遣貳師將軍李廣利將六萬騎、步兵七萬人出朔方，因杅將軍公孫敖萬騎、步兵三萬人出鴈門，游擊將軍韓說步兵三萬人出五原，強弩都尉路博德步兵萬餘人與貳師會。",
    "literal": "",
    "idiomatic": ""
  },
  "s0483": {
    "chinese": "廣利與單于戰余吾水上連日，敖與左賢王戰不利，皆引還。",
    "literal": "",
    "idiomatic": ""
  },
  "s0484": {
    "chinese": "夏四月，立皇子髆為昌邑王。",
    "literal": "",
    "idiomatic": ""
  },
  "s0485": {
    "chinese": "秋九月，令死罪人贖錢五十萬減死一等。",
    "literal": "",
    "idiomatic": ""
  },
  "s0486": {
    "chinese": "太始元年春正月，因杅將軍敖有罪，要斬。",
    "literal": "",
    "idiomatic": ""
  },
  "s0487": {
    "chinese": "徙郡國吏民豪桀于茂陵、雲陵。",
    "literal": "",
    "idiomatic": ""
  },
  "s0488": {
    "chinese": "夏六月，赦天下。",
    "literal": "",
    "idiomatic": ""
  },
  "s0489": {
    "chinese": "二年春正月，行幸回中。",
    "literal": "",
    "idiomatic": ""
  },
  "s0490": {
    "chinese": "三月，詔曰：「有司議曰，往者朕郊見上帝，西登隴首，獲白麟以饋宗廟，渥洼水出天馬，泰山見黃金，宜改故名。",
    "literal": "",
    "idiomatic": ""
  },
  "s0491": {
    "chinese": "今更黃金為麟趾褭蹄以協瑞焉。」",
    "literal": "",
    "idiomatic": ""
  },
  "s0492": {
    "chinese": "因以班賜諸侯王。",
    "literal": "",
    "idiomatic": ""
  },
  "s0493": {
    "chinese": "秋，旱。",
    "literal": "",
    "idiomatic": ""
  },
  "s0494": {
    "chinese": "九月，募死罪人贖錢五十萬減死一等。",
    "literal": "",
    "idiomatic": ""
  },
  "s0495": {
    "chinese": "御史大夫杜周卒。",
    "literal": "",
    "idiomatic": ""
  },
  "s0496": {
    "chinese": "三年春正月，行幸甘泉宮，饗外國客。",
    "literal": "",
    "idiomatic": ""
  },
  "s0497": {
    "chinese": "二月，令天下大酺五日。",
    "literal": "",
    "idiomatic": ""
  },
  "s0498": {
    "chinese": "行幸東海，獲赤鴈，作朱鴈之歌。",
    "literal": "",
    "idiomatic": ""
  },
  "s0499": {
    "chinese": "幸琅邪，禮日成山。",
    "literal": "",
    "idiomatic": ""
  },
  "s0500": {
    "chinese": "登之罘，浮大海。",
    "literal": "",
    "idiomatic": ""
  },
  "s0501": {
    "chinese": "山稱萬歲。",
    "literal": "",
    "idiomatic": ""
  },
  "s0502": {
    "chinese": "冬，賜行所過戶五千錢，鰥寡孤獨帛人一匹。",
    "literal": "",
    "idiomatic": ""
  },
  "s0503": {
    "chinese": "四年春三月，行幸泰山。",
    "literal": "",
    "idiomatic": ""
  },
  "s0504": {
    "chinese": "壬午，祀高祖于明堂，以配上帝，因受計。",
    "literal": "",
    "idiomatic": ""
  },
  "s0505": {
    "chinese": "癸未，祀孝景皇帝于明堂。",
    "literal": "",
    "idiomatic": ""
  },
  "s0506": {
    "chinese": "甲申，修封。",
    "literal": "",
    "idiomatic": ""
  },
  "s0507": {
    "chinese": "丙戌，禪石閭。",
    "literal": "",
    "idiomatic": ""
  },
  "s0508": {
    "chinese": "夏四月，幸不其，祠神人于交門宮，若有鄉坐拜者。",
    "literal": "",
    "idiomatic": ""
  },
  "s0509": {
    "chinese": "作交門之歌。",
    "literal": "",
    "idiomatic": ""
  },
  "s0510": {
    "chinese": "夏五月，還幸建章宮，大置酒，赦天下。",
    "literal": "",
    "idiomatic": ""
  },
  "s0511": {
    "chinese": "秋七月，趙有蛇從郭外入邑，與邑中蛇群鬥孝文廟下，邑中蛇死。",
    "literal": "",
    "idiomatic": ""
  },
  "s0512": {
    "chinese": "冬十月甲寅晦，日有蝕之。",
    "literal": "",
    "idiomatic": ""
  },
  "s0513": {
    "chinese": "十二月，行幸雍，祠五畤，西至安定、北地。",
    "literal": "",
    "idiomatic": ""
  },
  "s0514": {
    "chinese": "征和元年春正月，還，行幸建章宮。",
    "literal": "",
    "idiomatic": ""
  },
  "s0515": {
    "chinese": "三月，趙王彭祖薨。",
    "literal": "",
    "idiomatic": ""
  },
  "s0516": {
    "chinese": "冬十一月，發三輔騎士大搜上林，閉長安城門索，十一日乃解。",
    "literal": "",
    "idiomatic": ""
  },
  "s0517": {
    "chinese": "巫蠱起。",
    "literal": "",
    "idiomatic": ""
  },
  "s0518": {
    "chinese": "二年春正月，丞相賀下獄死。",
    "literal": "",
    "idiomatic": ""
  },
  "s0519": {
    "chinese": "夏四月，大風發屋折木。",
    "literal": "",
    "idiomatic": ""
  },
  "s0520": {
    "chinese": "閏月，諸邑公主、陽石公主皆坐巫蠱死。",
    "literal": "",
    "idiomatic": ""
  },
  "s0521": {
    "chinese": "夏，行幸甘泉。",
    "literal": "",
    "idiomatic": ""
  },
  "s0522": {
    "chinese": "秋七月，桉道侯韓說、使者江充等掘蠱太子宮。",
    "literal": "",
    "idiomatic": ""
  },
  "s0523": {
    "chinese": "壬午，太子與皇后謀斬充，以節發兵與丞相劉屈氂大戰長安，死者數萬人。",
    "literal": "",
    "idiomatic": ""
  },
  "s0524": {
    "chinese": "庚寅，太子亡，皇后自殺。",
    "literal": "",
    "idiomatic": ""
  },
  "s0525": {
    "chinese": "初置城門屯兵。",
    "literal": "",
    "idiomatic": ""
  },
  "s0526": {
    "chinese": "更節加黃旄。",
    "literal": "",
    "idiomatic": ""
  },
  "s0527": {
    "chinese": "御史大夫暴勝之、司直田仁坐失縱，勝之自殺，仁要斬。",
    "literal": "",
    "idiomatic": ""
  },
  "s0528": {
    "chinese": "八月辛亥，太子自殺于湖。",
    "literal": "",
    "idiomatic": ""
  },
  "s0529": {
    "chinese": "癸亥，地震。",
    "literal": "",
    "idiomatic": ""
  },
  "s0530": {
    "chinese": "九月，立趙敬肅王子偃為平王。",
    "literal": "",
    "idiomatic": ""
  },
  "s0531": {
    "chinese": "匈奴入上谷、五原，殺略吏民。",
    "literal": "",
    "idiomatic": ""
  },
  "s0532": {
    "chinese": "三年春正月，行幸雍，至安定、北地。",
    "literal": "",
    "idiomatic": ""
  },
  "s0533": {
    "chinese": "匈奴入五原、酒泉，殺兩都尉。",
    "literal": "",
    "idiomatic": ""
  },
  "s0534": {
    "chinese": "三月，遣貳師將軍廣利將七萬人出五原，御史大夫商丘成二萬人出西河，重合侯馬通四萬騎出酒泉。",
    "literal": "",
    "idiomatic": ""
  },
  "s0535": {
    "chinese": "成至浚稽山與虜戰，多斬首。",
    "literal": "",
    "idiomatic": ""
  },
  "s0536": {
    "chinese": "通至天山，虜引去，因降車師。",
    "literal": "",
    "idiomatic": ""
  },
  "s0537": {
    "chinese": "皆引兵還。",
    "literal": "",
    "idiomatic": ""
  },
  "s0538": {
    "chinese": "廣利敗，降匈奴。",
    "literal": "",
    "idiomatic": ""
  },
  "s0539": {
    "chinese": "夏五月，赦天下。",
    "literal": "",
    "idiomatic": ""
  },
  "s0540": {
    "chinese": "六月，丞相屈氂下獄要斬，妻子梟首。",
    "literal": "",
    "idiomatic": ""
  },
  "s0541": {
    "chinese": "秋，蝗。",
    "literal": "",
    "idiomatic": ""
  },
  "s0542": {
    "chinese": "九月，反者公孫勇、胡倩發覺，皆伏辜。",
    "literal": "",
    "idiomatic": ""
  },
  "s0543": {
    "chinese": "四年春正月，行幸東萊，臨大海。",
    "literal": "",
    "idiomatic": ""
  },
  "s0544": {
    "chinese": "二月丁酉，隕石于雍，二，聲聞四百里。",
    "literal": "",
    "idiomatic": ""
  },
  "s0545": {
    "chinese": "三月，上耕于鉅定。",
    "literal": "",
    "idiomatic": ""
  },
  "s0546": {
    "chinese": "還幸泰山，修封。",
    "literal": "",
    "idiomatic": ""
  },
  "s0547": {
    "chinese": "庚寅，祀于明堂。",
    "literal": "",
    "idiomatic": ""
  },
  "s0548": {
    "chinese": "癸巳，浈石閭。",
    "literal": "",
    "idiomatic": ""
  },
  "s0549": {
    "chinese": "夏六月，還幸甘泉。",
    "literal": "",
    "idiomatic": ""
  },
  "s0550": {
    "chinese": "秋八月辛酉晦，日有蝕之。",
    "literal": "",
    "idiomatic": ""
  },
  "s0551": {
    "chinese": "後元元年春正月，行幸甘泉，郊泰畤，遂幸安定。",
    "literal": "",
    "idiomatic": ""
  },
  "s0552": {
    "chinese": "昌邑王髆薨。",
    "literal": "",
    "idiomatic": ""
  },
  "s0553": {
    "chinese": "二月，詔曰：「朕郊見上帝，巡于北邊，見群鶴留止，以不羅罔，靡所獲獻。",
    "literal": "",
    "idiomatic": ""
  },
  "s0554": {
    "chinese": "薦于泰畤，光景並見。",
    "literal": "",
    "idiomatic": ""
  },
  "s0555": {
    "chinese": "其赦天下。」",
    "literal": "",
    "idiomatic": ""
  },
  "s0556": {
    "chinese": "夏六月，御史大夫商丘成有罪自殺。",
    "literal": "",
    "idiomatic": ""
  },
  "s0557": {
    "chinese": "侍中僕射莽何羅與弟重合侯通謀反，侍中駙馬都尉金日磾、奉車都尉霍光、騎都尉上官桀討之。",
    "literal": "",
    "idiomatic": ""
  },
  "s0558": {
    "chinese": "秋七月，地震，往往湧泉出。",
    "literal": "",
    "idiomatic": ""
  },
  "s0559": {
    "chinese": "二年春正月，朝諸侯王于甘泉宮，賜宗室。",
    "literal": "",
    "idiomatic": ""
  },
  "s0560": {
    "chinese": "二月，行幸盩厔五柞宮。",
    "literal": "",
    "idiomatic": ""
  },
  "s0561": {
    "chinese": "乙丑，立皇子弗陵為皇太子。",
    "literal": "",
    "idiomatic": ""
  },
  "s0562": {
    "chinese": "丁卯，帝崩于五柞宮，入殯于未央宮前殿。",
    "literal": "",
    "idiomatic": ""
  },
  "s0563": {
    "chinese": "三月甲申，葬茂陵。",
    "literal": "",
    "idiomatic": ""
  },
  "s0564": {
    "chinese": "贊曰：漢承百王之弊，高祖撥亂反正，文景務在養民，至于稽古禮文之事，猶多闕焉。",
    "literal": "",
    "idiomatic": ""
  },
  "s0565": {
    "chinese": "孝武初立，卓然罷 黜百家，表章六經。",
    "literal": "",
    "idiomatic": ""
  },
  "s0566": {
    "chinese": "遂疇咨海內，舉其俊茂，與之立功。",
    "literal": "",
    "idiomatic": ""
  },
  "s0567": {
    "chinese": "興太學，修郊祀，改正朔，定曆數，協音律，作詩樂，建封禪，禮百神，紹周後，號令文章，煥焉可述。",
    "literal": "",
    "idiomatic": ""
  },
  "s0568": {
    "chinese": "後 嗣得遵洪業，而有三代之風。",
    "literal": "",
    "idiomatic": ""
  },
  "s0569": {
    "chinese": "如武帝之雄材大略，不改文景之恭儉以濟斯民，雖詩書所稱何有加焉！",
    "literal": "",
    "idiomatic": ""
  }
}