{
  "s0001": {
    "chinese": "自古受命及中興之君，必興滅繼絕，修廢舉逸，然後天下歸仁，四方之政行焉。",
    "literal": "",
    "idiomatic": ""
  },
  "s0002": {
    "chinese": "傳稱武王克殷，追存賢聖，至乎不及下車。",
    "literal": "",
    "idiomatic": ""
  },
  "s0003": {
    "chinese": "世代雖殊，其揆一也。",
    "literal": "",
    "idiomatic": ""
  },
  "s0004": {
    "chinese": "高帝撥亂誅暴，庶事草創，日不暇給，然猶修祀六國，求聘四皓，過魏則寵無忌之墓，適趙則封樂毅之後。",
    "literal": "",
    "idiomatic": ""
  },
  "s0005": {
    "chinese": "及其行賞而授位也，爵以功為先後，官用能為次序。",
    "literal": "",
    "idiomatic": ""
  },
  "s0006": {
    "chinese": "後嗣共己遵業，舊臣繼踵居位。",
    "literal": "",
    "idiomatic": ""
  },
  "s0007": {
    "chinese": "至乎孝武，元功宿將略盡。",
    "literal": "",
    "idiomatic": ""
  },
  "s0008": {
    "chinese": "會上亦興文學，進拔幽隱，公孫弘自海瀕而登宰相，於是寵以列侯之爵。",
    "literal": "",
    "idiomatic": ""
  },
  "s0009": {
    "chinese": "又疇咨前代，詢問耆老，初得周後，復加爵邑。",
    "literal": "",
    "idiomatic": ""
  },
  "s0010": {
    "chinese": "自是之後，宰相畢侯矣。",
    "literal": "",
    "idiomatic": ""
  },
  "s0011": {
    "chinese": "元、成之間，晚得殷世，以備賓位。",
    "literal": "",
    "idiomatic": ""
  },
  "s0012": {
    "chinese": "漢興，外戚與定天下，侯者二人。",
    "literal": "",
    "idiomatic": ""
  },
  "s0013": {
    "chinese": "故誓曰：「非劉氏不王，若有亡功非上所置而侯者，天下共誅之。」",
    "literal": "",
    "idiomatic": ""
  },
  "s0014": {
    "chinese": "是以高后欲王諸呂，王陵廷爭；",
    "literal": "",
    "idiomatic": ""
  },
  "s0015": {
    "chinese": "孝景將侯王氏，脩侯犯色。",
    "literal": "",
    "idiomatic": ""
  },
  "s0016": {
    "chinese": "卒用廢黜。",
    "literal": "",
    "idiomatic": ""
  },
  "s0017": {
    "chinese": "是後薄昭、竇嬰、上官、衛、霍之侯，以功受爵。",
    "literal": "",
    "idiomatic": ""
  },
  "s0018": {
    "chinese": "其餘后父據��秋褒紀之義，帝舅緣大雅申伯之意，寖廣博矣。",
    "literal": "",
    "idiomatic": ""
  },
  "s0019": {
    "chinese": "是以別而敘之。",
    "literal": "",
    "idiomatic": ""
  },
  "s19": {
    "chinese": "號諡姓名",
    "literal": "",
    "idiomatic": ""
  },
  "s20": {
    "chinese": "侯狀戶數",
    "literal": "",
    "idiomatic": ""
  },
  "s21": {
    "chinese": "始封",
    "literal": "",
    "idiomatic": ""
  },
  "s22": {
    "chinese": "子",
    "literal": "",
    "idiomatic": ""
  },
  "s23": {
    "chinese": "孫",
    "literal": "",
    "idiomatic": ""
  },
  "s24": {
    "chinese": "曾孫",
    "literal": "",
    "idiomatic": ""
  },
  "s25": {
    "chinese": "玄孫",
    "literal": "",
    "idiomatic": ""
  },
  "s26": {
    "chinese": "臨泗侯呂公",
    "literal": "",
    "idiomatic": ""
  },
  "s27": {
    "chinese": "以漢王后父賜號。",
    "literal": "",
    "idiomatic": ""
  },
  "s28": {
    "chinese": "元年封，四年薨，高后元年追尊曰呂宣王。",
    "literal": "",
    "idiomatic": ""
  },
  "s33": {
    "chinese": "周呂令武侯澤",
    "literal": "",
    "idiomatic": ""
  },
  "s34": {
    "chinese": "以客從入漢，定三秦，將兵下碭，漢王敗彭城，往從之，佐定天下。",
    "literal": "",
    "idiomatic": ""
  },
  "s35": {
    "chinese": "六年正月丙戌封，三年薨。",
    "literal": "",
    "idiomatic": ""
  },
  "s36": {
    "chinese": "侯台嗣，高祖九年更封為鄜侯，四年，高后元年，為呂王，二年薨，諡曰肅，追尊令武曰悼武王。",
    "literal": "",
    "idiomatic": ""
  },
  "s37": {
    "chinese": "腄三年，王嘉嗣，坐驕廢。侯通，嘉弟，六年四月丁酉封，八年，為燕王，九月，反，誅。",
    "literal": "",
    "idiomatic": ""
  },
  "s44": {
    "chinese": "東平侯庀，通弟，八年五月丙辰封，九月，反，誅。",
    "literal": "",
    "idiomatic": ""
  },
  "s50": {
    "chinese": "汶侯產，台弟，高后元年四月辛卯封，六年，為呂王，七年，為梁王，八年，反，誅。",
    "literal": "",
    "idiomatic": ""
  },
  "s54": {
    "chinese": "建成康侯釋之",
    "literal": "",
    "idiomatic": ""
  },
  "s55": {
    "chinese": "以客從擊秦。漢王入漢，使釋之歸豐衛太上皇。",
    "literal": "",
    "idiomatic": ""
  },
  "s56": {
    "chinese": "六年四月丙戌封，九年薨。",
    "literal": "",
    "idiomatic": ""
  },
  "s57": {
    "chinese": "孝惠二年，侯則嗣，七年，有罪，免。則弟種，高后元年四月乙酉封，奉呂宣王國，七年，更為不其侯，八年，反，誅。",
    "literal": "",
    "idiomatic": ""
  },
  "s64": {
    "chinese": "漢陽侯祿，種弟，高后元年九月丙寅封，八年，為趙王，追尊康侯曰趙昭王，九月，反，誅。",
    "literal": "",
    "idiomatic": ""
  },
  "s71": {
    "chinese": "扶柳侯呂平",
    "literal": "",
    "idiomatic": ""
  },
  "s72": {
    "chinese": "以皇太后姊長姁子侯。",
    "literal": "",
    "idiomatic": ""
  },
  "s73": {
    "chinese": "元年四月丙寅封，八年，反，誅。",
    "literal": "",
    "idiomatic": ""
  },
  "s74": {
    "chinese": "襄城侯義",
    "literal": "",
    "idiomatic": ""
  },
  "s75": {
    "chinese": "以孝惠子侯。",
    "literal": "",
    "idiomatic": ""
  },
  "s76": {
    "chinese": "四月辛卯封，三年，為常山王。",
    "literal": "",
    "idiomatic": ""
  },
  "s77": {
    "chinese": "軹侯朝",
    "literal": "",
    "idiomatic": ""
  },
  "s78": {
    "chinese": "以孝惠子侯。",
    "literal": "",
    "idiomatic": ""
  },
  "s79": {
    "chinese": "四月辛卯封，四年，為常山王。",
    "literal": "",
    "idiomatic": ""
  }
}