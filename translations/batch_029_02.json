{
  "s0051": {
    "chinese": "勇之乃曰：「粵俗有火災，復起屋，必以大，用勝服之。」",
    "literal": "",
    "idiomatic": ""
  },
  "s0052": {
    "chinese": "於是作建章宮，度為千門萬戶。",
    "literal": "",
    "idiomatic": ""
  },
  "s0053": {
    "chinese": "前殿度高未央。",
    "literal": "",
    "idiomatic": ""
  },
  "s0054": {
    "chinese": "其東則鳳闕，高二十餘丈。",
    "literal": "",
    "idiomatic": ""
  },
  "s0055": {
    "chinese": "其西則商中，數十里虎圈。",
    "literal": "",
    "idiomatic": ""
  },
  "s0056": {
    "chinese": "其北治大池，漸臺高二十餘丈，名曰泰液，池中有蓬萊、方丈、瀛州、壺梁，象海中神山龜魚之屬。",
    "literal": "",
    "idiomatic": ""
  },
  "s0057": {
    "chinese": "其南有玉堂璧門大鳥之屬。",
    "literal": "",
    "idiomatic": ""
  },
  "s0058": {
    "chinese": "立神明臺、井幹樓，高五十丈，輦道相屬焉。",
    "literal": "",
    "idiomatic": ""
  },
  "s0059": {
    "chinese": "夏，漢改曆，以正月為歲首，而色上黃，官更印章以五字，因為太初元年。",
    "literal": "",
    "idiomatic": ""
  },
  "s0060": {
    "chinese": "是歲，西伐大宛，蝗大起。",
    "literal": "",
    "idiomatic": ""
  },
  "s0061": {
    "chinese": "丁夫人、雒陽虞初等以方祠詛匈奴、大宛焉。",
    "literal": "",
    "idiomatic": ""
  },
  "s0062": {
    "chinese": "明年，有司言雍五畤無牢孰具，芬芳不備。",
    "literal": "",
    "idiomatic": ""
  },
  "s0063": {
    "chinese": "乃令祠官進畤犢牢具，色食所勝，而以木寓馬代駒云。",
    "literal": "",
    "idiomatic": ""
  },
  "s0064": {
    "chinese": "及諸名山川用駒者，悉以木寓馬代。",
    "literal": "",
    "idiomatic": ""
  },
  "s0065": {
    "chinese": "獨行過親祠，乃用駒，它禮如故。",
    "literal": "",
    "idiomatic": ""
  },
  "s0066": {
    "chinese": "明年，東巡海上，考神僊之屬，未有驗者。",
    "literal": "",
    "idiomatic": ""
  },
  "s0067": {
    "chinese": "方士有言黃帝時為五城十二樓，以候神人於執期，名曰迎年。",
    "literal": "",
    "idiomatic": ""
  },
  "s0068": {
    "chinese": "上許作之如方，名曰明年。",
    "literal": "",
    "idiomatic": ""
  },
  "s0069": {
    "chinese": "上親禮祠，上犢黃焉。",
    "literal": "",
    "idiomatic": ""
  },
  "s0070": {
    "chinese": "公玉帶曰：「黃帝時雖封泰山，然風后、封鉅、岐伯令黃帝封東泰山，禪凡山，合符，然後不死。」",
    "literal": "",
    "idiomatic": ""
  },
  "s0071": {
    "chinese": "天子既令設祠具，至東泰山，東泰山卑小，不稱其聲，乃令祠官禮之，而不封焉。",
    "literal": "",
    "idiomatic": ""
  },
  "s0072": {
    "chinese": "其後令帶奉祠候神物。",
    "literal": "",
    "idiomatic": ""
  },
  "s0073": {
    "chinese": "復還泰山，修五年之禮如前，而加禪祠石閭。",
    "literal": "",
    "idiomatic": ""
  },
  "s0074": {
    "chinese": "石閭者，在泰山下阯南方，方士言僊人閭也，故上親禪焉。",
    "literal": "",
    "idiomatic": ""
  },
  "s0075": {
    "chinese": "其後五年，復至泰山修封，還過祭恆山。",
    "literal": "",
    "idiomatic": ""
  },
  "s0076": {
    "chinese": "自封泰山後，十三歲而周遍於五嶽、四瀆矣。",
    "literal": "",
    "idiomatic": ""
  },
  "s0077": {
    "chinese": "後五年，復至泰山修封。",
    "literal": "",
    "idiomatic": ""
  },
  "s0078": {
    "chinese": "東幸琅邪，禮日成山，登之罘，浮大海，用事八神延年。",
    "literal": "",
    "idiomatic": ""
  },
  "s0079": {
    "chinese": "又祠神人於交門宮，若有鄉坐拜者云。",
    "literal": "",
    "idiomatic": ""
  },
  "s0080": {
    "chinese": "後五年，上復修封於泰山。",
    "literal": "",
    "idiomatic": ""
  },
  "s0081": {
    "chinese": "東游東萊，臨大海。",
    "literal": "",
    "idiomatic": ""
  },
  "s0082": {
    "chinese": "是歲，雍縣無雲如剨者三，或如虹氣蒼黃，若飛鳥集棫陽宮南，聲聞四百里。",
    "literal": "",
    "idiomatic": ""
  },
  "s0083": {
    "chinese": "隕石二，黑如黳，有司以為美祥，以薦宗廟。",
    "literal": "",
    "idiomatic": ""
  },
  "s0084": {
    "chinese": "而方士之候神入海求蓬萊者終無驗，公孫卿猶以大人之跡為解。",
    "literal": "",
    "idiomatic": ""
  },
  "s0085": {
    "chinese": "天子猶羈縻不絕，幾遇其真。",
    "literal": "",
    "idiomatic": ""
  },
  "s0086": {
    "chinese": "諸所興，如薄忌泰一及三一、冥羊、馬行、赤星，五床。",
    "literal": "",
    "idiomatic": ""
  },
  "s0087": {
    "chinese": "寬舒之祠宮以歲時致禮。",
    "literal": "",
    "idiomatic": ""
  },
  "s0088": {
    "chinese": "凡六祠，皆大祝領之。",
    "literal": "",
    "idiomatic": ""
  },
  "s0089": {
    "chinese": "至如八神，諸明年、凡山它名祠，行過則祠，去則已。",
    "literal": "",
    "idiomatic": ""
  },
  "s0090": {
    "chinese": "方士所興祠，各自主，其人終則已，祠官不主。",
    "literal": "",
    "idiomatic": ""
  },
  "s0091": {
    "chinese": "它祠皆如故。",
    "literal": "",
    "idiomatic": ""
  },
  "s0092": {
    "chinese": "甘泉泰一、汾陰后土，三年親郊祠，而泰山五年一修封。",
    "literal": "",
    "idiomatic": ""
  },
  "s0093": {
    "chinese": "武帝凡五修封。",
    "literal": "",
    "idiomatic": ""
  },
  "s0094": {
    "chinese": "昭帝即位，富於春秋，未嘗親巡祭云。",
    "literal": "",
    "idiomatic": ""
  },
  "s0095": {
    "chinese": "宣帝即位，由武帝正統興，故立三年，尊孝武廟為世宗，行所巡狩郡國皆立廟。",
    "literal": "",
    "idiomatic": ""
  },
  "s0096": {
    "chinese": "告祠世宗廟日，有白鶴集後庭。",
    "literal": "",
    "idiomatic": ""
  },
  "s0097": {
    "chinese": "以立世宗廟告祠孝昭寢，有鴈五色集殿前。",
    "literal": "",
    "idiomatic": ""
  },
  "s0098": {
    "chinese": "西河築世宗廟，神光興於殿旁，有鳥如白鶴，前赤後青。",
    "literal": "",
    "idiomatic": ""
  },
  "s0099": {
    "chinese": "神光又興於房中，如燭狀。",
    "literal": "",
    "idiomatic": ""
  },
  "s0100": {
    "chinese": "廣川國世宗廟殿上有鍾音，門戶大開，夜有光，殿上盡明。",
    "literal": "",
    "idiomatic": ""
  }
}