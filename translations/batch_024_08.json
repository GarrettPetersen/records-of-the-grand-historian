{
  "s0351": {
    "chinese": "穰穰復正直往甯，馮蠵切和疏寫平。",
    "literal": "",
    "idiomatic": ""
  },
  "s0352": {
    "chinese": "上天布施后土成，穰穰豐年四時榮。",
    "literal": "",
    "idiomatic": ""
  },
  "s0353": {
    "chinese": "景星十二元鼎五年得鼎汾陰作。",
    "literal": "",
    "idiomatic": ""
  },
  "s0354": {
    "chinese": "齊房產草，九莖連葉，宮童效異，披圖案諜。",
    "literal": "",
    "idiomatic": ""
  },
  "s0355": {
    "chinese": "玄氣之精，回復此都，蔓蔓日茂，芝成靈華。",
    "literal": "",
    "idiomatic": ""
  },
  "s0356": {
    "chinese": "齊房十三元封二年芝生甘泉齊房作。",
    "literal": "",
    "idiomatic": ""
  },
  "s0357": {
    "chinese": "后皇嘉壇，立玄黃服，物發冀州，兆蒙祉福。",
    "literal": "",
    "idiomatic": ""
  },
  "s0358": {
    "chinese": "沇沇四塞，徦狄合處，經營萬億，咸遂厥宇。",
    "literal": "",
    "idiomatic": ""
  },
  "s0359": {
    "chinese": "后皇十四",
    "literal": "",
    "idiomatic": ""
  },
  "s0360": {
    "chinese": "華鳞鳞，固靈根。",
    "literal": "",
    "idiomatic": ""
  },
  "s0361": {
    "chinese": "神之斿，過天門，車千乘，敦昆侖。",
    "literal": "",
    "idiomatic": ""
  },
  "s0362": {
    "chinese": "神之出，排玉房，周流雜，拔蘭堂。",
    "literal": "",
    "idiomatic": ""
  },
  "s0363": {
    "chinese": "神之行，旌容容，騎沓沓，般縱縱。",
    "literal": "",
    "idiomatic": ""
  },
  "s0364": {
    "chinese": "神之徠，泛翊翊，甘露降，慶雲集。",
    "literal": "",
    "idiomatic": ""
  },
  "s0365": {
    "chinese": "神之揄，臨壇宇，九疑賓，夔龍舞。",
    "literal": "",
    "idiomatic": ""
  },
  "s0366": {
    "chinese": "神安坐，启吉時，共翊翊，合所思。",
    "literal": "",
    "idiomatic": ""
  },
  "s0367": {
    "chinese": "神嘉虞，申貳觴，福滂洋，邁延長。",
    "literal": "",
    "idiomatic": ""
  },
  "s0368": {
    "chinese": "沛施祐，汾之阿，揚金光，橫泰河，莽若雲，增陽波。",
    "literal": "",
    "idiomatic": ""
  },
  "s0369": {
    "chinese": "遍臚驩，騰天歌。",
    "literal": "",
    "idiomatic": ""
  },
  "s0370": {
    "chinese": "華鳞鳞十五",
    "literal": "",
    "idiomatic": ""
  },
  "s0371": {
    "chinese": "五神相，包四鄰，土地廣，揚浮雲。",
    "literal": "",
    "idiomatic": ""
  },
  "s0372": {
    "chinese": "扢嘉壇，椒蘭芳，璧玉精，垂華光。",
    "literal": "",
    "idiomatic": ""
  },
  "s0373": {
    "chinese": "益億年，美始興，交於神，若有承。",
    "literal": "",
    "idiomatic": ""
  },
  "s0374": {
    "chinese": "廣宣延，咸畢觴，靈輿位，偃蹇驤。",
    "literal": "",
    "idiomatic": ""
  },
  "s0375": {
    "chinese": "卉汨臚，析奚道？",
    "literal": "",
    "idiomatic": ""
  },
  "s0376": {
    "chinese": "淫淥澤，鬓然歸。",
    "literal": "",
    "idiomatic": ""
  },
  "s0377": {
    "chinese": "五神十六",
    "literal": "",
    "idiomatic": ""
  },
  "s0378": {
    "chinese": "朝隴首，覽西垠，剨電抠，獲白麟。",
    "literal": "",
    "idiomatic": ""
  },
  "s0379": {
    "chinese": "爰五止，顯黃德，圖匈虐，熏鬻殛。",
    "literal": "",
    "idiomatic": ""
  },
  "s0380": {
    "chinese": "闢流離，抑不詳，賓百僚，山河饗。",
    "literal": "",
    "idiomatic": ""
  },
  "s0381": {
    "chinese": "掩回轅，鬗長馳，騰雨師，洒路陂。",
    "literal": "",
    "idiomatic": ""
  },
  "s0382": {
    "chinese": "流星隕，感惟風，钆歸雲，撫懷心。",
    "literal": "",
    "idiomatic": ""
  },
  "s0383": {
    "chinese": "朝隴首十七元狩元年行幸雍獲白麟作。",
    "literal": "",
    "idiomatic": ""
  },
  "s0384": {
    "chinese": "象載瑜，白集西，食甘露，飲榮泉。",
    "literal": "",
    "idiomatic": ""
  },
  "s0385": {
    "chinese": "赤鴈集，六紛員，殊翁雜，五采文。",
    "literal": "",
    "idiomatic": ""
  },
  "s0386": {
    "chinese": "神所見，施祉福，登蓬萊，結無極。",
    "literal": "",
    "idiomatic": ""
  },
  "s0387": {
    "chinese": "象載瑜十八太始三年行幸東海獲赤鴈作。",
    "literal": "",
    "idiomatic": ""
  },
  "s0388": {
    "chinese": "赤蛟綏，黃華蓋，露夜零，晝晻濭。",
    "literal": "",
    "idiomatic": ""
  },
  "s0389": {
    "chinese": "百君禮，六龍位，勺椒漿，靈已醉。",
    "literal": "",
    "idiomatic": ""
  },
  "s0390": {
    "chinese": "靈既享，錫吉祥，芒芒極，降嘉觴。",
    "literal": "",
    "idiomatic": ""
  },
  "s0391": {
    "chinese": "靈殷殷，爛揚光，延壽命，永未央。",
    "literal": "",
    "idiomatic": ""
  },
  "s0392": {
    "chinese": "杳冥冥，塞六合，澤汪濊，輯萬國。",
    "literal": "",
    "idiomatic": ""
  },
  "s0393": {
    "chinese": "靈禗禗，象輿轙，票然逝，旗逶蛇。",
    "literal": "",
    "idiomatic": ""
  },
  "s0394": {
    "chinese": "禮樂成，靈將歸，託玄德，長無衰。",
    "literal": "",
    "idiomatic": ""
  },
  "s0395": {
    "chinese": "赤蛟十九",
    "literal": "",
    "idiomatic": ""
  },
  "s0396": {
    "chinese": "其餘巡狩福應之事，不序郊廟，故弗論。",
    "literal": "",
    "idiomatic": ""
  },
  "s0397": {
    "chinese": "是時，河間獻王有雅材，亦以為治道非禮樂不成，因獻所集雅樂。",
    "literal": "",
    "idiomatic": ""
  },
  "s0398": {
    "chinese": "天子下大樂官，常存肄之，歲時以備數，然不常御，常御及郊廟皆非雅聲。",
    "literal": "",
    "idiomatic": ""
  },
  "s0399": {
    "chinese": "然詩樂施於後嗣，猶得有所祖述。",
    "literal": "",
    "idiomatic": ""
  },
  "s0400": {
    "chinese": "昔殷周之雅頌，乃上本有娀、姜原，镨、稷始生，玄王、公劉、古公、大伯、王季、姜女、大任、太姒之德，乃及成湯、文、武受命，武丁、成、康、宣王中興，下及輔佐阿衡、周、召、太公、申伯、召虎、仲山甫之屬，君臣男女有功德者，靡不褒揚。",
    "literal": "",
    "idiomatic": ""
  }
}