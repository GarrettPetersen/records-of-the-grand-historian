{
  "s0401": {
    "chinese": "名去其上，政繇下作，尤著，故星隕於魯，天事常象也。",
    "literal": "",
    "idiomatic": ""
  },
  "s0402": {
    "chinese": "成帝永始二年二月癸未，夜過中，星隕如雨，長一二丈，繹繹未至地滅，至雞鳴止。",
    "literal": "",
    "idiomatic": ""
  },
  "s0403": {
    "chinese": "谷永對曰：「日月星辰燭臨下土，其有食隕之異，則遐邇幽隱靡不咸睹。",
    "literal": "",
    "idiomatic": ""
  },
  "s0404": {
    "chinese": "星辰附離于天，猶庶民附離王者也。",
    "literal": "",
    "idiomatic": ""
  },
  "s0405": {
    "chinese": "王者失道，綱紀廢頓，下將叛去，故星叛天而隕，以見其象。",
    "literal": "",
    "idiomatic": ""
  },
  "s0406": {
    "chinese": "春秋記異，星隕最大，自魯嚴以來，至今再見。",
    "literal": "",
    "idiomatic": ""
  },
  "s0407": {
    "chinese": "臣聞三代所以喪亡者，皆繇婦人群小，湛湎於酒。",
    "literal": "",
    "idiomatic": ""
  },
  "s0408": {
    "chinese": "《書》云：『乃用其婦人之言，四方之逋逃多罪，是信是使。』",
    "literal": "",
    "idiomatic": ""
  },
  "s0409": {
    "chinese": "《詩》曰：『赫赫宗周、褒姒醤之。』",
    "literal": "",
    "idiomatic": ""
  },
  "s0410": {
    "chinese": "『顛覆厥德，荒沈于酒。』",
    "literal": "",
    "idiomatic": ""
  },
  "s0411": {
    "chinese": "及秦所以二世而亡者，養生大奢，奉終大厚。",
    "literal": "",
    "idiomatic": ""
  },
  "s0412": {
    "chinese": "方今國家兼而有之，社稷宗廟之大憂也。」",
    "literal": "",
    "idiomatic": ""
  },
  "s0413": {
    "chinese": "京房易傳曰：「君不任賢，厥妖天雨星。」",
    "literal": "",
    "idiomatic": ""
  },
  "s0414": {
    "chinese": "文公十四年「七月，有星孛入于北斗」。",
    "literal": "",
    "idiomatic": ""
  },
  "s0415": {
    "chinese": "董仲舒以為孛者惡氣之所生也。",
    "literal": "",
    "idiomatic": ""
  },
  "s0416": {
    "chinese": "謂之孛者，言其孛孛有所防蔽，闇亂不明之貌也。",
    "literal": "",
    "idiomatic": ""
  },
  "s0417": {
    "chinese": "北斗，大國象。",
    "literal": "",
    "idiomatic": ""
  },
  "s0418": {
    "chinese": "後齊、宋、魯、莒、晉皆弒君。",
    "literal": "",
    "idiomatic": ""
  },
  "s0419": {
    "chinese": "劉向以為君臣亂於朝，政令虧於外，則上濁三光之精，五星贏縮，變色逆行，甚則為孛。",
    "literal": "",
    "idiomatic": ""
  },
  "s0420": {
    "chinese": "北斗，人君象；",
    "literal": "",
    "idiomatic": ""
  },
  "s0421": {
    "chinese": "孛星，亂臣類，篡殺之表也。",
    "literal": "",
    "idiomatic": ""
  },
  "s0422": {
    "chinese": "星傳曰「魁者，貴人之牢」。",
    "literal": "",
    "idiomatic": ""
  },
  "s0423": {
    "chinese": "又曰「孛星見北斗中，大臣諸侯有受誅者」。",
    "literal": "",
    "idiomatic": ""
  },
  "s0424": {
    "chinese": "一曰魁為齊、晉。",
    "literal": "",
    "idiomatic": ""
  },
  "s0425": {
    "chinese": "夫彗星較然在北斗中，天之視人顯矣，史之有占明矣，時君終不改寤。",
    "literal": "",
    "idiomatic": ""
  },
  "s0426": {
    "chinese": "是後，宋、魯、莒、晉、鄭、陳六國咸弒其君，齊再弒焉。",
    "literal": "",
    "idiomatic": ""
  },
  "s0427": {
    "chinese": "中國既亂，夷狄並侵，兵革從橫，楚乘威席勝，深入諸夏，六侵伐，一滅國，觀兵周室。",
    "literal": "",
    "idiomatic": ""
  },
  "s0428": {
    "chinese": "晉外滅二國，內敗王師，又連三國之兵大敗齊師于鞍，追亡逐北，東臨海水，威陵京師，武折大齊。",
    "literal": "",
    "idiomatic": ""
  },
  "s0429": {
    "chinese": "皆孛星炎之所及，流至二十八年。",
    "literal": "",
    "idiomatic": ""
  },
  "s0430": {
    "chinese": "星傳又曰：「彗星入北斗，有大戰。",
    "literal": "",
    "idiomatic": ""
  },
  "s0431": {
    "chinese": "其流入北斗中，得名人；",
    "literal": "",
    "idiomatic": ""
  },
  "s0432": {
    "chinese": "不入，失名人。」",
    "literal": "",
    "idiomatic": ""
  },
  "s0433": {
    "chinese": "宋華元，賢名大夫，大棘之戰，華元獲於鄭，傳舉其效云。",
    "literal": "",
    "idiomatic": ""
  },
  "s0434": {
    "chinese": "左氏傳曰有星孛北斗，周史服曰：「不出七年，宋、齊、晉之君皆將死亂。」",
    "literal": "",
    "idiomatic": ""
  },
  "s0435": {
    "chinese": "劉歆以為北斗有環域，四星入其中也。",
    "literal": "",
    "idiomatic": ""
  },
  "s0436": {
    "chinese": "斗，天之三辰，綱紀星也。",
    "literal": "",
    "idiomatic": ""
  },
  "s0437": {
    "chinese": "宋、齊、晉，天子方伯，中國綱紀。",
    "literal": "",
    "idiomatic": ""
  },
  "s0438": {
    "chinese": "彗所以除舊布新也。",
    "literal": "",
    "idiomatic": ""
  },
  "s0439": {
    "chinese": "斗七星，故曰不出七年。",
    "literal": "",
    "idiomatic": ""
  },
  "s0440": {
    "chinese": "至十六年，宋人弒昭公；",
    "literal": "",
    "idiomatic": ""
  },
  "s0441": {
    "chinese": "十八年，齊人弒懿公；",
    "literal": "",
    "idiomatic": ""
  },
  "s0442": {
    "chinese": "宣公二年，晉趙穿弒靈公。",
    "literal": "",
    "idiomatic": ""
  },
  "s0443": {
    "chinese": "昭公十七年「冬，有星孛于大辰」。",
    "literal": "",
    "idiomatic": ""
  },
  "s0444": {
    "chinese": "董仲舒以為大辰心也，心",
    "literal": "",
    "idiomatic": ""
  },
  "s0445": {
    "chinese": "哀公十三年「冬十一月，有星孛于東方」。",
    "literal": "",
    "idiomatic": ""
  },
  "s0446": {
    "chinese": "董仲舒、劉向以為不言宿名者，不加宿也。",
    "literal": "",
    "idiomatic": ""
  },
  "s0447": {
    "chinese": "以辰乘日而出，亂氣蔽君明也。",
    "literal": "",
    "idiomatic": ""
  },
  "s0448": {
    "chinese": "明年，春秋事終。",
    "literal": "",
    "idiomatic": ""
  },
  "s0449": {
    "chinese": "一曰，周之十一月，夏九月，日在氐。",
    "literal": "",
    "idiomatic": ""
  },
  "s0450": {
    "chinese": "出東方者，軫、角、亢也。",
    "literal": "",
    "idiomatic": ""
  }
}