  "s0099": "火入，旱；",
  "s0100": "金，兵；",
  "s0101": "水，水。",
  "s0102": "中有三柱；",
  "s0103": "柱不具，兵起。",
  "s0104": "奎曰封豕，為溝瀆。",
  "s0105": "婁為聚眾。",
  "s0106": "胃為天倉。",
  "s0107": "其南眾星曰廥積。",
  "s0108": "昴曰髦頭，胡星也，為白衣會。",
  "s0109": "畢曰罕車，為邊兵，主弋獵。",
  "s0110": "其大星旁小星為附耳。",
  "s0111": "附耳搖動，有讒亂臣在側。",
  "s0112": "昴、畢閒為天街。",
  "s0113": "其陰，陰國；",
  "s0114": "陽，陽國。",
  "s0115": "參為白虎。",
  "s0116": "三星直者，是為衡石。",
  "s0117": "下有三星，兌，曰罰，為斬艾事。",
  "s0118": "其外四星，左右肩股也。",
  "s0119": "小三星隅置，曰觜觿，為虎首，主葆旅事。",
  "s0120": "其南有四星，曰天廁。",
  "s0121": "廁下一星，曰天矢。",
  "s0122": "矢黃則吉；",
  "s0123": "青、白、黑，凶。",
  "s0124": "其西有句曲九星，三處羅：一曰天旗，二曰天苑，三曰九游。",
  "s0125": "其東有大星曰狼。",
  "s0126": "狼角變色，多盜賊。",
  "s0127": "下有四星曰弧，直狼。",
  "s0128": "狼比地有大星，曰南極老人。",
  "s0129": "老人見，治安；",
  "s0130": "不見，兵起。",
  "s0131": "常以秋分時候之于南郊。",
  "s0132": "附耳入畢中，兵起。",
  "s0133": "北宮玄武，虛、危。",
  "s0134": "危為蓋屋；",
  "s0135": "虛為哭泣之事。",
  "s0136": "其南有眾星，曰羽林天軍。",
  "s0137": "軍西為壘，或曰鉞。",
  "s0138": "旁有一大星為北落。",
  "s0139": "北落若微亡，軍星動角益希，及五星犯北落，入軍，軍起。",
  "s0140": "火、金、水尤甚：火，軍憂；",
  "s0141": "水，［水］患；",
  "s0142": "木、土，軍吉。",
  "s0143": "危東六星，兩兩相比，曰司空。",
  "s0144": "營室為清廟，曰離宮、閣道。",
  "s0145": "漢中四星，曰天駟。",
  "s0146": "旁一星，曰王良。",
  "s0147": "王良策馬，車騎滿野。",
  "s0148": "旁有八星，絕漢，曰天潢。",
  "s0149": "天潢旁，江星。",
  "s0150": "江星動，人涉水。",
  "s0151": "杵、臼四星，在危南。",
  "s0152": "匏瓜，有青黑星守之，魚鹽貴。",
  "s0153": "南斗為廟，其北建星。",
  "s0154": "建星者，旗也。",
  "s0155": "牽牛為犧牲。",
  "s0156": "其北河鼓。",
  "s0157": "河鼓大星，上將；",
  "s0158": "左右，左右將。",
  "s0159": "婺女，其北織女。",
  "s0160": "織女，天女孫也。",
  "s0161": "察日、月之行以揆歲星順逆。",
  "s0162": "曰東方木，主春，日甲乙。",
  "s0163": "義失者，罰出歲星。",
  "s0164": "歲星贏縮，以其捨命國。",
  "s0165": "所在國不可伐，可以罰人。",
  "s0166": "其趨舍而前曰贏，退舍曰縮。",
  "s0167": "贏，其國有兵不復；",
  "s0168": "縮，其國有憂，將亡，國傾敗。",
  "s0169": "其所在，五星皆從而聚於一舍，其下之國可以義致天下。",
  "s0170": "以攝提格歲：歲陰左行在寅，歲星右轉居丑。",
  "s0171": "正月，與斗、牽牛晨出東方，名曰監德。",
  "s0172": "色蒼蒼有光。",
  "s0173": "其失次，有應見柳。",
  "s0174": "歲早，水；",
  "s0175": "晚，旱。",
  "s0176": "歲星出，東行十二度，百日而止，反逆行；",
  "s0177": "逆行八度，百日，復東行。",
  "s0178": "歲行三十度十六分度之七，率日行十二分度之一，十二歲而周天。",
  "s0179": "出常東方，以晨；",
  "s0180": "入於西方，用昏。",
  "s0181": "單閼歲：歲陰在卯，星居子。",
  "s0182": "以二月與婺女、虛、危晨出，曰降入。",
  "s0183": "大有光。",
  "s0184": "其失次，有應見張。",
  "s0185": "［名曰降入］其歲大水。",
  "s0186": "執徐歲：歲陰在辰，星居亥。",
  "s0187": "以三月［居］與營室、東壁晨出，曰青章。",
  "s0188": "青青甚章。",
  "s0189": "其失次；",
  "s0190": "有應見軫。",
  "s0191": "［曰青章］歲早，旱；",
  "s0192": "晚，水。",
  "s0193": "大荒駱歲：歲陰在巳，星居戌。",
  "s0194": "以四月與奎、婁［胃昴］晨出，曰跰踵。",
  "s0195": "熊熊赤色，有光。",
  "s0196": "其失次，有應見亢。",
  "s0197": "敦牂歲：歲陰在午，星居酉。",
  "s0198": "以五月與胃、昴、畢晨出，曰開明。",
