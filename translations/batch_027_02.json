{
  "s0051": {
    "chinese": "為法若此，上何賴焉？",
    "literal": "",
    "idiomatic": ""
  },
  "s0052": {
    "chinese": "又民用錢，郡縣不同：或用錢輕，百加若干；",
    "literal": "",
    "idiomatic": ""
  },
  "s0053": {
    "chinese": "或用重錢，平稱不受。",
    "literal": "",
    "idiomatic": ""
  },
  "s0054": {
    "chinese": "法錢不立，吏急而壹之虖，則大為煩苛，而力不能勝；",
    "literal": "",
    "idiomatic": ""
  },
  "s0055": {
    "chinese": "縱而弗呵虖，則市肆異用，錢文大亂。",
    "literal": "",
    "idiomatic": ""
  },
  "s0056": {
    "chinese": "苟非其術，何鄉而可哉！",
    "literal": "",
    "idiomatic": ""
  },
  "s0057": {
    "chinese": "今農事棄捐而采銅者日蕃，釋其耒耨，冶鎔炊炭，姦錢日多，五穀不為多。",
    "literal": "",
    "idiomatic": ""
  },
  "s0058": {
    "chinese": "善人怵而為姦邪，愿民陷而之刑戮，刑戮將甚不詳，奈何而忽！",
    "literal": "",
    "idiomatic": ""
  },
  "s0059": {
    "chinese": "國知患此，吏議必曰禁之。",
    "literal": "",
    "idiomatic": ""
  },
  "s0060": {
    "chinese": "禁之不得其術，其傷必大。",
    "literal": "",
    "idiomatic": ""
  },
  "s0061": {
    "chinese": "令禁鑄錢，則錢必重；",
    "literal": "",
    "idiomatic": ""
  },
  "s0062": {
    "chinese": "重則其利深，盜鑄如雲而起，棄市之罪又不足以禁矣。",
    "literal": "",
    "idiomatic": ""
  },
  "s0063": {
    "chinese": "姦數不勝而法禁數潰，銅使之然也。",
    "literal": "",
    "idiomatic": ""
  },
  "s0064": {
    "chinese": "故銅布於天下，其為禍博矣。",
    "literal": "",
    "idiomatic": ""
  },
  "s0065": {
    "chinese": "今博禍可除，而七福可致也。",
    "literal": "",
    "idiomatic": ""
  },
  "s0066": {
    "chinese": "何謂七福？",
    "literal": "",
    "idiomatic": ""
  },
  "s0067": {
    "chinese": "上收銅勿令布，則民不鑄錢，黥罪不積，一矣。",
    "literal": "",
    "idiomatic": ""
  },
  "s0068": {
    "chinese": "偽錢不蕃，民不相疑，二矣。",
    "literal": "",
    "idiomatic": ""
  },
  "s0069": {
    "chinese": "采銅鑄作者反於耕田，三矣。",
    "literal": "",
    "idiomatic": ""
  },
  "s0070": {
    "chinese": "銅畢歸於上，上挾銅積以御輕重，錢輕則以術斂之，重則以術散之，貨物必平，四矣。",
    "literal": "",
    "idiomatic": ""
  },
  "s0071": {
    "chinese": "以作兵器，以假貴臣，多少有制，用別貴踐，五矣。",
    "literal": "",
    "idiomatic": ""
  },
  "s0072": {
    "chinese": "以臨萬貨，以調盈虛，以收奇羨，則官富實而末民困，六矣。",
    "literal": "",
    "idiomatic": ""
  },
  "s0073": {
    "chinese": "制吾棄財，以與匈奴逐爭其民，其敵必懷，七矣。",
    "literal": "",
    "idiomatic": ""
  },
  "s0074": {
    "chinese": "故善為天下者，因禍而為福，轉敗而為功。",
    "literal": "",
    "idiomatic": ""
  },
  "s0075": {
    "chinese": "今久退七福而行博禍，臣誠傷之。",
    "literal": "",
    "idiomatic": ""
  },
  "s0076": {
    "chinese": "上不聽。",
    "literal": "",
    "idiomatic": ""
  },
  "s0077": {
    "chinese": "是時，吳以諸侯即山鑄錢，富埒天子，後卒叛逆。",
    "literal": "",
    "idiomatic": ""
  },
  "s0078": {
    "chinese": "鄧通，大夫也，以鑄錢財過王者。",
    "literal": "",
    "idiomatic": ""
  },
  "s0079": {
    "chinese": "故吳、鄧錢布天下。",
    "literal": "",
    "idiomatic": ""
  },
  "s0080": {
    "chinese": "其後，衛青歲以數萬騎出擊匈奴，遂取河南地，築朔方。",
    "literal": "",
    "idiomatic": ""
  },
  "s0081": {
    "chinese": "時又通西南夷道，作者數萬人，千里負擔餽饟，率十餘鍾致一石，散幣於邛僰以輯之。",
    "literal": "",
    "idiomatic": ""
  },
  "s0082": {
    "chinese": "數歲而道不通，蠻夷因以數攻吏，吏發兵誅之。",
    "literal": "",
    "idiomatic": ""
  },
  "s0083": {
    "chinese": "悉巴蜀租賦不足以更之，乃募豪民田南夷，入粟縣官，而內受錢於都內。",
    "literal": "",
    "idiomatic": ""
  },
  "s0084": {
    "chinese": "東置滄海郡，人徒之費疑於南夷。",
    "literal": "",
    "idiomatic": ""
  },
  "s0085": {
    "chinese": "又興十餘萬築衛朔方，轉漕甚遠，自山東咸被其勞，費數十百鉅萬，府庫並虛。",
    "literal": "",
    "idiomatic": ""
  },
  "s0086": {
    "chinese": "乃募民能入奴婢得以終身復，為郎增秩，及入羊為郎，始於此。",
    "literal": "",
    "idiomatic": ""
  },
  "s0087": {
    "chinese": "此後四年，衛青比歲十餘萬眾擊胡，斬捕首虜之士受賜黃金二十餘萬斤，而漢軍士馬死者十餘萬，兵甲轉漕之費不與焉。",
    "literal": "",
    "idiomatic": ""
  },
  "s0088": {
    "chinese": "於是大司農陳臧錢經用，賦稅既竭，不足以奉戰士。",
    "literal": "",
    "idiomatic": ""
  },
  "s0089": {
    "chinese": "有司請令民得買爵及贖禁錮免臧罪；",
    "literal": "",
    "idiomatic": ""
  },
  "s0090": {
    "chinese": "請置賞官，名曰武功爵。",
    "literal": "",
    "idiomatic": ""
  },
  "s0091": {
    "chinese": "級十七萬，凡直三十餘萬金。",
    "literal": "",
    "idiomatic": ""
  },
  "s0092": {
    "chinese": "諸買武功爵官首者試補吏，先除；",
    "literal": "",
    "idiomatic": ""
  },
  "s0093": {
    "chinese": "千夫如五大夫；",
    "literal": "",
    "idiomatic": ""
  },
  "s0094": {
    "chinese": "其有罪又減二等；",
    "literal": "",
    "idiomatic": ""
  },
  "s0095": {
    "chinese": "爵得至樂卿，以顯軍功。",
    "literal": "",
    "idiomatic": ""
  },
  "s0096": {
    "chinese": "軍功多用超等，大者封侯卿大夫，小者郎。",
    "literal": "",
    "idiomatic": ""
  },
  "s0097": {
    "chinese": "吏道雜而多端，則官職秏廢。",
    "literal": "",
    "idiomatic": ""
  },
  "s0098": {
    "chinese": "自孫弘以春秋之義繩臣下取漢相，張湯以峻文決理為廷尉，於是見知之法生，而廢格沮誹窮治之獄用矣。",
    "literal": "",
    "idiomatic": ""
  },
  "s0099": {
    "chinese": "其明年，淮南、衡山、江都王謀反跡見，而公卿尋端治之，竟其黨與，坐而死者數萬人，吏益慘急而法令察。",
    "literal": "",
    "idiomatic": ""
  },
  "s0100": {
    "chinese": "當是時，招尊方正賢良文學之士，或至公卿大夫。",
    "literal": "",
    "idiomatic": ""
  }
}