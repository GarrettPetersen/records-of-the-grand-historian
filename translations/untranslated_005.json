{
  "s0051": {
    "chinese": "朕甚不取。」",
    "literal": "",
    "idiomatic": ""
  },
  "s0052": {
    "chinese": "有司固請 曰：「古者殷周有國，治安皆且千歲，有天下者莫長焉，用此道也。",
    "literal": "",
    "idiomatic": ""
  },
  "s0053": {
    "chinese": "立嗣必子，所從來遠矣。",
    "literal": "",
    "idiomatic": ""
  },
  "s0054": {
    "chinese": "高帝始平天下，建諸侯，為帝者太祖。",
    "literal": "",
    "idiomatic": ""
  },
  "s0055": {
    "chinese": "諸侯王列侯始受國者亦皆為其國 祖。",
    "literal": "",
    "idiomatic": ""
  },
  "s0056": {
    "chinese": "子孫繼嗣，世世不絕，天下之大義也。",
    "literal": "",
    "idiomatic": ""
  },
  "s0057": {
    "chinese": "故高帝設之以撫海內。",
    "literal": "",
    "idiomatic": ""
  },
  "s0058": {
    "chinese": "今釋宜建而更選於諸侯宗室，非高帝之志也。",
    "literal": "",
    "idiomatic": ""
  },
  "s0059": {
    "chinese": "更議不宜。",
    "literal": "",
    "idiomatic": ""
  },
  "s0060": {
    "chinese": "子啟最長，敦厚慈仁，請建以為太子。」",
    "literal": "",
    "idiomatic": ""
  },
  "s0061": {
    "chinese": " 上乃許之。",
    "literal": "",
    "idiomatic": ""
  },
  "s0062": {
    "chinese": "因賜天下民當為父後者爵一級。",
    "literal": "",
    "idiomatic": ""
  },
  "s0063": {
    "chinese": "封將軍薄昭為軹侯。",
    "literal": "",
    "idiomatic": ""
  },
  "s0064": {
    "chinese": "三月，有司請立皇后。",
    "literal": "",
    "idiomatic": ""
  },
  "s0065": {
    "chinese": "皇太后曰：「立太子母竇氏為皇后。」",
    "literal": "",
    "idiomatic": ""
  },
  "s0066": {
    "chinese": "詔曰：「方春和時，草木群生之物皆有以自樂，而吾百姓鰥寡孤獨窮困之人或阽於死亡，而莫之省憂。",
    "literal": "",
    "idiomatic": ""
  },
  "s0067": {
    "chinese": "為 民父母將何如？",
    "literal": "",
    "idiomatic": ""
  },
  "s0068": {
    "chinese": "其議所以振貸之。」",
    "literal": "",
    "idiomatic": ""
  },
  "s0069": {
    "chinese": "又曰：「老者非帛不煖，非肉不飽。",
    "literal": "",
    "idiomatic": ""
  },
  "s0070": {
    "chinese": "今歲首，不時使人存問長老，又無布帛酒肉之賜，將何以佐天下子孫孝養其親？",
    "literal": "",
    "idiomatic": ""
  },
  "s0071": {
    "chinese": "今聞吏稟當 受鬻者，或以陳粟，豈稱養老之意哉！",
    "literal": "",
    "idiomatic": ""
  },
  "s0072": {
    "chinese": "具為令。」",
    "literal": "",
    "idiomatic": ""
  },
  "s0073": {
    "chinese": "有司請令縣道，年八十已上，賜米人月一石，肉二十斤，酒五斗。",
    "literal": "",
    "idiomatic": ""
  },
  "s0074": {
    "chinese": "其九十已上，又賜帛人二疋，絮三斤。",
    "literal": "",
    "idiomatic": ""
  },
  "s0075": {
    "chinese": "賜物及當 稟鬻米者，長吏閱視，丞若尉致。",
    "literal": "",
    "idiomatic": ""
  },
  "s0076": {
    "chinese": "不滿九十，嗇夫、令史致。",
    "literal": "",
    "idiomatic": ""
  },
  "s0077": {
    "chinese": "二千石遣都吏循行，不稱者督之。",
    "literal": "",
    "idiomatic": ""
  },
  "s0078": {
    "chinese": "刑者及有罪耐以上，不用此令。",
    "literal": "",
    "idiomatic": ""
  },
  "s0079": {
    "chinese": "四月，齊楚地震，二十九山同日崩，大水潰出。",
    "literal": "",
    "idiomatic": ""
  },
  "s0080": {
    "chinese": "六月，令郡國無來獻。",
    "literal": "",
    "idiomatic": ""
  },
  "s0081": {
    "chinese": "施惠天下，諸侯四夷遠近驩洽。",
    "literal": "",
    "idiomatic": ""
  },
  "s0082": {
    "chinese": "乃脩代來功。",
    "literal": "",
    "idiomatic": ""
  },
  "s0083": {
    "chinese": "詔曰：「方大臣誅諸呂迎朕，朕狐 疑，皆止朕，唯中尉宋昌勸朕，朕已得保宗廟。",
    "literal": "",
    "idiomatic": ""
  },
  "s0084": {
    "chinese": "已尊昌為衛將軍，其封昌為壯武侯。",
    "literal": "",
    "idiomatic": ""
  },
  "s0085": {
    "chinese": "諸從朕六人，官皆至九卿。」",
    "literal": "",
    "idiomatic": ""
  },
  "s0086": {
    "chinese": "又曰：「列侯從高帝入蜀漢者六十八人益邑各三百 戶。",
    "literal": "",
    "idiomatic": ""
  },
  "s0087": {
    "chinese": "吏二千石以上從高帝潁川守尊等十人食邑六百戶，淮陽守申屠嘉等十人五百戶，衛尉足等十人四百戶。」",
    "literal": "",
    "idiomatic": ""
  },
  "s0088": {
    "chinese": "封淮南王舅趙兼為周陽侯，齊王舅駟鈞為靖郭侯，故常 山丞相蔡兼為樊侯。",
    "literal": "",
    "idiomatic": ""
  },
  "s0089": {
    "chinese": "十一月癸卯晦，日有食之。",
    "literal": "",
    "idiomatic": ""
  },
  "s0090": {
    "chinese": "詔曰：「朕聞之，天生民，為之置君以養治之。",
    "literal": "",
    "idiomatic": ""
  },
  "s0091": {
    "chinese": "人主不德，布政不均，則天示 之災以戒不治。",
    "literal": "",
    "idiomatic": ""
  },
  "s0092": {
    "chinese": "乃十一月晦，日有食之，適見于天，災孰大焉！",
    "literal": "",
    "idiomatic": ""
  },
  "s0093": {
    "chinese": "朕獲保宗廟，以微眇之身託于士民君王之上，天下治亂，在予一人，唯二三執政猶吾股肱也。",
    "literal": "",
    "idiomatic": ""
  },
  "s0094": {
    "chinese": "朕下不 能治育群生，上以累三光之明，其不德大矣。",
    "literal": "",
    "idiomatic": ""
  },
  "s0095": {
    "chinese": "令至，其悉思朕之過失，及知見之所不及，饨以啟告朕。",
    "literal": "",
    "idiomatic": ""
  },
  "s0096": {
    "chinese": "及舉賢良方正能直言極諫者，以匡朕之不逮。",
    "literal": "",
    "idiomatic": ""
  },
  "s0097": {
    "chinese": "因各敕以職任， 務省繇費以便民。",
    "literal": "",
    "idiomatic": ""
  },
  "s0098": {
    "chinese": "朕既不能遠德，故贳然念外人之有非，是以設備未息。",
    "literal": "",
    "idiomatic": ""
  },
  "s0099": {
    "chinese": "今縱不能罷邊屯戍，又飭兵厚衛，其罷衛將軍軍。",
    "literal": "",
    "idiomatic": ""
  },
  "s0100": {
    "chinese": "太僕見馬遺財足，餘皆以給傳置。」",
    "literal": "",
    "idiomatic": ""
  },
  "s0101": {
    "chinese": "春正月丁亥，詔曰：「夫農，天下之本也，其開藉田，朕親率耕，以給宗廟粢盛。",
    "literal": "",
    "idiomatic": ""
  },
  "s0102": {
    "chinese": "民謫作縣官及貸種食未入、入未備者，皆赦之。」",
    "literal": "",
    "idiomatic": ""
  },
  "s0103": {
    "chinese": "三月，有司請立皇子為諸侯王。",
    "literal": "",
    "idiomatic": ""
  },
  "s0104": {
    "chinese": "詔曰：「前趙幽王幽死，朕甚憐之，已立其太子遂為趙王。",
    "literal": "",
    "idiomatic": ""
  },
  "s0105": {
    "chinese": "遂弟辟彊及齊悼惠王子朱虛侯章、東牟侯興居有功，可王。」",
    "literal": "",
    "idiomatic": ""
  },
  "s0106": {
    "chinese": "乃遂立辟彊為河間王，章為城陽王，興居為濟北王。",
    "literal": "",
    "idiomatic": ""
  },
  "s0107": {
    "chinese": "因立皇子武為代王，參為太原王，揖為梁王。",
    "literal": "",
    "idiomatic": ""
  },
  "s0108": {
    "chinese": "五月，詔曰：「古之治天下，朝有進善之旌，誹謗之木，所以通治道而來諫者也。",
    "literal": "",
    "idiomatic": ""
  },
  "s0109": {
    "chinese": "今法有誹謗訞言之罪， 是使眾臣不敢盡情，而上無由聞過失也。",
    "literal": "",
    "idiomatic": ""
  },
  "s0110": {
    "chinese": "將何以來遠方之賢良？",
    "literal": "",
    "idiomatic": ""
  },
  "s0111": {
    "chinese": "其除之。",
    "literal": "",
    "idiomatic": ""
  },
  "s0112": {
    "chinese": "民或祝詛上，以相約而後相謾，吏以為大逆，其有他言，吏又以為誹謗。",
    "literal": "",
    "idiomatic": ""
  },
  "s0113": {
    "chinese": "此細民之愚，無知 抵死，朕甚不取。",
    "literal": "",
    "idiomatic": ""
  },
  "s0114": {
    "chinese": "自今以來，有犯此者勿聽治。」",
    "literal": "",
    "idiomatic": ""
  },
  "s0115": {
    "chinese": "九月，初與郡守為銅虎符、竹使符。",
    "literal": "",
    "idiomatic": ""
  },
  "s0116": {
    "chinese": "詔曰：「農，天下之大本也，民所恃以生也，而民或不務本而事末，故生不遂。",
    "literal": "",
    "idiomatic": ""
  },
  "s0117": {
    "chinese": "朕憂其然，故今茲親率群臣農以勸之。",
    "literal": "",
    "idiomatic": ""
  },
  "s0118": {
    "chinese": "其賜天下民今年田租之半。」",
    "literal": "",
    "idiomatic": ""
  },
  "s0119": {
    "chinese": "三年冬十月丁酉晦，日有食之。",
    "literal": "",
    "idiomatic": ""
  },
  "s0120": {
    "chinese": "十一月丁卯晦，日有蝕之。",
    "literal": "",
    "idiomatic": ""
  },
  "s0121": {
    "chinese": "詔曰：「前日詔遣列侯之國，辭未行。",
    "literal": "",
    "idiomatic": ""
  },
  "s0122": {
    "chinese": "丞相朕之所重，其為遂率列侯之國。」",
    "literal": "",
    "idiomatic": ""
  },
  "s0123": {
    "chinese": "遂免丞相勃，遣就國。",
    "literal": "",
    "idiomatic": ""
  },
  "s0124": {
    "chinese": "十二月，太尉潁陰侯灌嬰為丞相。",
    "literal": "",
    "idiomatic": ""
  },
  "s0125": {
    "chinese": "罷太尉官，屬丞相。",
    "literal": "",
    "idiomatic": ""
  },
  "s0126": {
    "chinese": "夏四月，城陽王章薨。",
    "literal": "",
    "idiomatic": ""
  },
  "s0127": {
    "chinese": "淮南王長殺辟陽侯審食其。",
    "literal": "",
    "idiomatic": ""
  },
  "s0128": {
    "chinese": "五月，匈奴入居北地、河南為寇。",
    "literal": "",
    "idiomatic": ""
  },
  "s0129": {
    "chinese": "上幸甘泉，遣丞相灌嬰擊匈奴，匈奴去。",
    "literal": "",
    "idiomatic": ""
  },
  "s0130": {
    "chinese": "發中尉材官屬衛將軍，軍長安。",
    "literal": "",
    "idiomatic": ""
  },
  "s0131": {
    "chinese": "上自甘泉之高奴，因幸太原，見故群臣，皆賜之。",
    "literal": "",
    "idiomatic": ""
  },
  "s0132": {
    "chinese": "舉功行賞，諸民里賜牛酒。",
    "literal": "",
    "idiomatic": ""
  },
  "s0133": {
    "chinese": "復晉陽、中都民三歲租。",
    "literal": "",
    "idiomatic": ""
  },
  "s0134": {
    "chinese": "留游太原十餘日。",
    "literal": "",
    "idiomatic": ""
  },
  "s0135": {
    "chinese": "濟北王興居聞帝之代，欲自擊匈奴，乃反，發兵欲襲滎陽。",
    "literal": "",
    "idiomatic": ""
  },
  "s0136": {
    "chinese": "於是詔罷丞相兵，以棘蒲侯柴武為大將軍，將 四將軍十萬眾擊之。",
    "literal": "",
    "idiomatic": ""
  },
  "s0137": {
    "chinese": "祁侯繒賀為將軍，軍滎陽。",
    "literal": "",
    "idiomatic": ""
  },
  "s0138": {
    "chinese": "秋七月，上自太原至長安。",
    "literal": "",
    "idiomatic": ""
  },
  "s0139": {
    "chinese": "詔曰：「濟北王背德反上，詿誤吏民，為大逆。",
    "literal": "",
    "idiomatic": ""
  },
  "s0140": {
    "chinese": "濟北吏民兵未至先自定及以軍城邑降者， 皆赦之，復官爵。",
    "literal": "",
    "idiomatic": ""
  },
  "s0141": {
    "chinese": "與王興居去來者，亦赦之。」",
    "literal": "",
    "idiomatic": ""
  },
  "s0142": {
    "chinese": "八月，虜濟北王興居，自殺。",
    "literal": "",
    "idiomatic": ""
  },
  "s0143": {
    "chinese": "赦諸與興居反者。",
    "literal": "",
    "idiomatic": ""
  },
  "s0144": {
    "chinese": "四年冬十二月，丞相灌嬰薨。",
    "literal": "",
    "idiomatic": ""
  },
  "s0145": {
    "chinese": "夏五月，復諸劉有屬籍，家無所與。",
    "literal": "",
    "idiomatic": ""
  },
  "s0146": {
    "chinese": "賜諸侯王子邑各二千戶。",
    "literal": "",
    "idiomatic": ""
  },
  "s0147": {
    "chinese": "秋九月，封齊悼惠王子七人為列侯。",
    "literal": "",
    "idiomatic": ""
  },
  "s0148": {
    "chinese": "絳侯周勃有罪，逮詣廷尉詔獄。",
    "literal": "",
    "idiomatic": ""
  },
  "s0149": {
    "chinese": "作顧成廟。",
    "literal": "",
    "idiomatic": ""
  },
  "s0150": {
    "chinese": "五年春二月，地震。",
    "literal": "",
    "idiomatic": ""
  },
  "s0151": {
    "chinese": "夏四月，除盜鑄錢令。",
    "literal": "",
    "idiomatic": ""
  },
  "s0152": {
    "chinese": "更造四銖錢。",
    "literal": "",
    "idiomatic": ""
  },
  "s0153": {
    "chinese": "六年冬十月，桃李華。",
    "literal": "",
    "idiomatic": ""
  },
  "s0154": {
    "chinese": "十一月，淮南王長謀反，廢遷蜀嚴道，死雍。",
    "literal": "",
    "idiomatic": ""
  },
  "s0155": {
    "chinese": "七年冬十月，令列侯太夫人、夫人、諸侯王子及吏二千石無得擅徵捕。",
    "literal": "",
    "idiomatic": ""
  },
  "s0156": {
    "chinese": "六月癸酉，未央宮東闕罘罳災。",
    "literal": "",
    "idiomatic": ""
  },
  "s0157": {
    "chinese": "八年夏，封淮南厲王長子四人為列侯。",
    "literal": "",
    "idiomatic": ""
  },
  "s0158": {
    "chinese": "有長星出于東方。",
    "literal": "",
    "idiomatic": ""
  },
  "s0159": {
    "chinese": "九年春，大旱。",
    "literal": "",
    "idiomatic": ""
  },
  "s0160": {
    "chinese": "十年冬，行幸甘泉。",
    "literal": "",
    "idiomatic": ""
  },
  "s0161": {
    "chinese": "將軍薄昭死。",
    "literal": "",
    "idiomatic": ""
  },
  "s0162": {
    "chinese": "十一年冬十一月，行幸代。",
    "literal": "",
    "idiomatic": ""
  },
  "s0163": {
    "chinese": "春正月，上自代還。",
    "literal": "",
    "idiomatic": ""
  },
  "s0164": {
    "chinese": "夏六月，梁王揖薨。",
    "literal": "",
    "idiomatic": ""
  },
  "s0165": {
    "chinese": "匈奴寇狄道。",
    "literal": "",
    "idiomatic": ""
  },
  "s0166": {
    "chinese": "十二年冬十二月，河決東郡。",
    "literal": "",
    "idiomatic": ""
  },
  "s0167": {
    "chinese": "春正月，賜諸侯王女邑各二千戶。",
    "literal": "",
    "idiomatic": ""
  },
  "s0168": {
    "chinese": "二月，出孝惠皇帝後宮美人，令得嫁。",
    "literal": "",
    "idiomatic": ""
  },
  "s0169": {
    "chinese": "三月，除關無用傳。",
    "literal": "",
    "idiomatic": ""
  },
  "s0170": {
    "chinese": "詔曰：「道民之路，在於務本。",
    "literal": "",
    "idiomatic": ""
  },
  "s0171": {
    "chinese": "朕親率天下農，十年于今，而野不加辟，歲一不登，民有飢色，是從事焉尚寡，而吏未加務也。",
    "literal": "",
    "idiomatic": ""
  },
  "s0172": {
    "chinese": "吾詔書數下，歲勸民種樹，而功未興，是吏奉吾詔不勤，而勸民不明也。",
    "literal": "",
    "idiomatic": ""
  },
  "s0173": {
    "chinese": "且吾農民甚苦，而吏莫之省，將何以勸焉？",
    "literal": "",
    "idiomatic": ""
  },
  "s0174": {
    "chinese": "其賜農民今年租稅之半。」",
    "literal": "",
    "idiomatic": ""
  },
  "s0175": {
    "chinese": "又曰：「孝悌，天下之大順也。",
    "literal": "",
    "idiomatic": ""
  },
  "s0176": {
    "chinese": "力田，為生之本也。",
    "literal": "",
    "idiomatic": ""
  },
  "s0177": {
    "chinese": "三老，眾民之師也。",
    "literal": "",
    "idiomatic": ""
  },
  "s0178": {
    "chinese": "廉吏，民之表也。",
    "literal": "",
    "idiomatic": ""
  },
  "s0179": {
    "chinese": "朕甚嘉此二三 大夫之行。",
    "literal": "",
    "idiomatic": ""
  },
  "s0180": {
    "chinese": "今萬家之縣，云無應令，豈實人情？",
    "literal": "",
    "idiomatic": ""
  },
  "s0181": {
    "chinese": "是吏舉賢之道未備也。",
    "literal": "",
    "idiomatic": ""
  },
  "s0182": {
    "chinese": "其遣謁者勞賜三老、孝者帛人五匹，悌者、力田二匹，廉吏二百石以上率百石者三匹。",
    "literal": "",
    "idiomatic": ""
  },
  "s0183": {
    "chinese": "及問民 所不便安，而以戶口率置三老孝悌力田常員，令各率其意以道民焉。」",
    "literal": "",
    "idiomatic": ""
  },
  "s0184": {
    "chinese": "十三年春二月甲寅，詔曰：「朕親率天下農耕以供粢盛，皇后親桑以奉祭服，其具禮儀。」",
    "literal": "",
    "idiomatic": ""
  },
  "s0185": {
    "chinese": "夏，除祕祝，語在郊祀志。",
    "literal": "",
    "idiomatic": ""
  },
  "s0186": {
    "chinese": "五月，除肉刑法，語在刑法志。",
    "literal": "",
    "idiomatic": ""
  },
  "s0187": {
    "chinese": "六月，詔曰：「農，天下之本，務莫大焉。",
    "literal": "",
    "idiomatic": ""
  },
  "s0188": {
    "chinese": "今廑身從事，而有租稅之賦，是謂本末者無以異也，其於勸農之道未備。",
    "literal": "",
    "idiomatic": ""
  },
  "s0189": {
    "chinese": "其除田之租稅。",
    "literal": "",
    "idiomatic": ""
  },
  "s0190": {
    "chinese": "賜天下孤寡布帛絮各有數。」",
    "literal": "",
    "idiomatic": ""
  },
  "s0191": {
    "chinese": "十四年冬，匈奴寇邊，殺北地都尉卬。",
    "literal": "",
    "idiomatic": ""
  },
  "s0192": {
    "chinese": "遣三將軍軍隴西、北地、上郡，中尉周舍為衛將軍，郎中令張武為 車騎將軍，軍渭北，車千乘，騎卒十萬人。",
    "literal": "",
    "idiomatic": ""
  },
  "s0193": {
    "chinese": "上親勞軍，勒兵，申教令，賜吏卒。",
    "literal": "",
    "idiomatic": ""
  },
  "s0194": {
    "chinese": "自欲征匈奴，群臣諫，不聽。",
    "literal": "",
    "idiomatic": ""
  },
  "s0195": {
    "chinese": "皇太后固要上，乃止。",
    "literal": "",
    "idiomatic": ""
  },
  "s0196": {
    "chinese": "於是以東陽侯張相如為大將軍， 建成侯董赫、內史欒布皆為將軍，擊匈奴。",
    "literal": "",
    "idiomatic": ""
  },
  "s0197": {
    "chinese": "匈奴走。",
    "literal": "",
    "idiomatic": ""
  },
  "s0198": {
    "chinese": "春，詔曰：「朕獲執犧牲珪幣以事上帝宗廟，十四年于今。",
    "literal": "",
    "idiomatic": ""
  },
  "s0199": {
    "chinese": "歷日彌長，以不敏不明而久撫臨天下，朕甚自 媿。",
    "literal": "",
    "idiomatic": ""
  },
  "s0200": {
    "chinese": "其廣增諸祀壇場珪幣。",
    "literal": "",
    "idiomatic": ""
  },
  "s0201": {
    "chinese": "昔先王遠施不求其報，望祀不祈其福，右賢左戚，先民後己，至明之極也。",
    "literal": "",
    "idiomatic": ""
  },
  "s0202": {
    "chinese": "今吾聞祠官祝釐，皆歸福於朕躬，不為百姓，朕甚媿之。",
    "literal": "",
    "idiomatic": ""
  },
  "s0203": {
    "chinese": "夫以 朕之不德，而專鄉獨美其福，百姓不與焉，是重吾不德也。",
    "literal": "",
    "idiomatic": ""
  },
  "s0204": {
    "chinese": "其令祠官致敬，無有所祈。」",
    "literal": "",
    "idiomatic": ""
  },
  "s0205": {
    "chinese": "十五年春，黃龍見於成紀。",
    "literal": "",
    "idiomatic": ""
  },
  "s0206": {
    "chinese": "上乃下詔議郊祀。",
    "literal": "",
    "idiomatic": ""
  },
  "s0207": {
    "chinese": "公孫臣明服色，新垣平設五廟。",
    "literal": "",
    "idiomatic": ""
  },
  "s0208": {
    "chinese": "語在郊祀志。",
    "literal": "",
    "idiomatic": ""
  },
  "s0209": {
    "chinese": "夏四月，上幸雍，始郊見五帝，赦天下，修名山大川嘗祀而絕者，有司以歲時致禮。",
    "literal": "",
    "idiomatic": ""
  },
  "s0210": {
    "chinese": "九月，詔諸侯王公卿郡守舉賢良能直言極諫者，上親策之，傅納以言。",
    "literal": "",
    "idiomatic": ""
  },
  "s0211": {
    "chinese": "語在晁錯傳。",
    "literal": "",
    "idiomatic": ""
  },
  "s0212": {
    "chinese": "十六年夏四月，上郊祀五帝于渭陽。",
    "literal": "",
    "idiomatic": ""
  },
  "s0213": {
    "chinese": "五月，立齊悼惠王子六人、淮南厲王子三人皆為王。",
    "literal": "",
    "idiomatic": ""
  },
  "s0214": {
    "chinese": "秋九月，得玉杯，刻曰「人主延壽」。",
    "literal": "",
    "idiomatic": ""
  },
  "s0215": {
    "chinese": "令天下大酺，明年改元。",
    "literal": "",
    "idiomatic": ""
  },
  "s0216": {
    "chinese": "後元年冬十月，新垣平詐覺，謀反，夷三族。",
    "literal": "",
    "idiomatic": ""
  },
  "s0217": {
    "chinese": "春三月，孝惠皇后張氏薨。",
    "literal": "",
    "idiomatic": ""
  },
  "s0218": {
    "chinese": "詔曰：「間者數年比不登，又有水旱疾疫之災，朕甚憂之。",
    "literal": "",
    "idiomatic": ""
  },
  "s0219": {
    "chinese": "愚而不明，未達其咎。",
    "literal": "",
    "idiomatic": ""
  },
  "s0220": {
    "chinese": "意者朕之政有所失而行 有過與？",
    "literal": "",
    "idiomatic": ""
  },
  "s0221": {
    "chinese": "乃天道有不順，地利或不得，人事多失和，鬼神廢不享與？",
    "literal": "",
    "idiomatic": ""
  },
  "s0222": {
    "chinese": "何以致此？",
    "literal": "",
    "idiomatic": ""
  },
  "s0223": {
    "chinese": "將百官之奉養或費，無用之事或多與？",
    "literal": "",
    "idiomatic": ""
  },
  "s0224": {
    "chinese": "何其民食之寡乏也！",
    "literal": "",
    "idiomatic": ""
  },
  "s0225": {
    "chinese": "夫度田非益寡，而計民未 加益，以口量地，其於古猶有餘，而食之甚不足者，其咎安在？",
    "literal": "",
    "idiomatic": ""
  },
  "s0226": {
    "chinese": "無乃百姓之從事於末以害農者蕃，為酒醪以靡穀者多，六畜之食焉者眾與？",
    "literal": "",
    "idiomatic": ""
  },
  "s0227": {
    "chinese": "細大之義，吾未能得其 中。",
    "literal": "",
    "idiomatic": ""
  },
  "s0228": {
    "chinese": "其與丞相列侯吏二千石博士議之，有可以佐百姓者，率意遠思，無有所隱。」",
    "literal": "",
    "idiomatic": ""
  },
  "s0229": {
    "chinese": "二年夏，行幸雍棫陽宮。",
    "literal": "",
    "idiomatic": ""
  },
  "s0230": {
    "chinese": "六月，代王參薨。",
    "literal": "",
    "idiomatic": ""
  },
  "s0231": {
    "chinese": "匈奴和親。",
    "literal": "",
    "idiomatic": ""
  },
  "s0232": {
    "chinese": "詔曰：「朕既不明，不能遠德，使方外之國或不寧息。",
    "literal": "",
    "idiomatic": ""
  },
  "s0233": {
    "chinese": "夫四荒之外不安其 生，封圻之內勤勞不處，二者之咎，皆自於朕之德薄而不能達遠也。",
    "literal": "",
    "idiomatic": ""
  },
  "s0234": {
    "chinese": "間者累年，匈奴並暴邊境，多殺吏民，邊臣兵吏入不能諭其內志，以重吾不德。",
    "literal": "",
    "idiomatic": ""
  },
  "s0235": {
    "chinese": "夫久結難連兵， 中外之國將何以自寧？",
    "literal": "",
    "idiomatic": ""
  },
  "s0236": {
    "chinese": "今朕夙興夜寐，勤勞天下，憂苦萬民，為之惻怛不安，未嘗一日忘於心，故遣使者冠蓋相望，結徹於道，以諭朕志於單于。",
    "literal": "",
    "idiomatic": ""
  },
  "s0237": {
    "chinese": "今單于反古之道， 計社稷之安，便萬民之利，新與朕俱棄細過，偕之大道，結兄弟之義，以全天下元元之民。",
    "literal": "",
    "idiomatic": ""
  },
  "s0238": {
    "chinese": "和親以定，始于今年。」",
    "literal": "",
    "idiomatic": ""
  },
  "s0239": {
    "chinese": "三年春二月，行幸代。",
    "literal": "",
    "idiomatic": ""
  },
  "s0240": {
    "chinese": "四年夏四月丙寅晦，日有蝕之。",
    "literal": "",
    "idiomatic": ""
  },
  "s0241": {
    "chinese": "五月，赦天下。",
    "literal": "",
    "idiomatic": ""
  },
  "s0242": {
    "chinese": "免官奴婢為庶人。",
    "literal": "",
    "idiomatic": ""
  },
  "s0243": {
    "chinese": "行幸雍。",
    "literal": "",
    "idiomatic": ""
  },
  "s0244": {
    "chinese": "五年春正月，行幸隴西。",
    "literal": "",
    "idiomatic": ""
  },
  "s0245": {
    "chinese": "三月，行幸雍。",
    "literal": "",
    "idiomatic": ""
  },
  "s0246": {
    "chinese": "秋七月，行幸代。",
    "literal": "",
    "idiomatic": ""
  },
  "s0247": {
    "chinese": "六年冬，匈奴三萬騎入上郡，三萬騎入雲中。",
    "literal": "",
    "idiomatic": ""
  },
  "s0248": {
    "chinese": "以中大夫令免為車騎將軍屯飛狐，故楚相蘇意為將軍屯句注，將軍張武屯北地，河內太守周亞夫為將軍次細柳，宗正劉禮為將軍次霸上，祝茲侯徐厲為將軍次棘門，以備胡。",
    "literal": "",
    "idiomatic": ""
  },
  "s0249": {
    "chinese": "夏四月，大旱，蝗。",
    "literal": "",
    "idiomatic": ""
  },
  "s0250": {
    "chinese": "令諸侯無入貢。",
    "literal": "",
    "idiomatic": ""
  },
  "s0251": {
    "chinese": "弛山澤。",
    "literal": "",
    "idiomatic": ""
  },
  "s0252": {
    "chinese": "減諸服御。",
    "literal": "",
    "idiomatic": ""
  },
  "s0253": {
    "chinese": "損郎吏員。",
    "literal": "",
    "idiomatic": ""
  },
  "s0254": {
    "chinese": "發倉庾以振民。",
    "literal": "",
    "idiomatic": ""
  },
  "s0255": {
    "chinese": "民得賣爵。",
    "literal": "",
    "idiomatic": ""
  },
  "s0256": {
    "chinese": "七年夏六月己亥，帝崩于未央宮。",
    "literal": "",
    "idiomatic": ""
  },
  "s0257": {
    "chinese": "遺詔曰：「朕聞之，蓋天下萬物之萌生，靡不有死。",
    "literal": "",
    "idiomatic": ""
  },
  "s0258": {
    "chinese": "死者天地之理，物 之自然，奚可甚哀！",
    "literal": "",
    "idiomatic": ""
  },
  "s0259": {
    "chinese": "當今之世，咸嘉生而惡死，厚葬以破業，重服以傷生，吾甚不取。",
    "literal": "",
    "idiomatic": ""
  },
  "s0260": {
    "chinese": "且朕既不德，無以佐百姓；",
    "literal": "",
    "idiomatic": ""
  },
  "s0261": {
    "chinese": "今崩，又使重服久臨，以罹寒暑之數，哀人父子， 傷長老之志，損其飲食，絕鬼神之祭祀，以重吾不德，謂天下何！",
    "literal": "",
    "idiomatic": ""
  },
  "s0262": {
    "chinese": "朕獲保宗廟，以眇眇之身託于天下君王之上，二十有餘年矣。",
    "literal": "",
    "idiomatic": ""
  },
  "s0263": {
    "chinese": "賴天之靈，社稷之福，方內安寧，靡 有兵革。",
    "literal": "",
    "idiomatic": ""
  },
  "s0264": {
    "chinese": "朕既不敏，常畏過行，以羞先帝之遺德；",
    "literal": "",
    "idiomatic": ""
  },
  "s0265": {
    "chinese": "惟年之久長，懼于不終。",
    "literal": "",
    "idiomatic": ""
  },
  "s0266": {
    "chinese": "今乃幸以天年得復供養于高廟，朕之不明與嘉之，其奚哀念之有！",
    "literal": "",
    "idiomatic": ""
  },
  "s0267": {
    "chinese": "其令天下吏民，令到出 臨三日，皆釋服。",
    "literal": "",
    "idiomatic": ""
  },
  "s0268": {
    "chinese": "無禁取婦嫁女祠祀飲酒食肉。",
    "literal": "",
    "idiomatic": ""
  },
  "s0269": {
    "chinese": "自當給喪事服臨者，皆無踐。",
    "literal": "",
    "idiomatic": ""
  },
  "s0270": {
    "chinese": "姪帶無過三寸。",
    "literal": "",
    "idiomatic": ""
  },
  "s0271": {
    "chinese": "無布車及兵器。",
    "literal": "",
    "idiomatic": ""
  },
  "s0272": {
    "chinese": "無發民哭臨宮殿中。",
    "literal": "",
    "idiomatic": ""
  },
  "s0273": {
    "chinese": "殿中當臨者，皆以旦夕各十五舉 音，禮畢罷。",
    "literal": "",
    "idiomatic": ""
  },
  "s0274": {
    "chinese": "非旦夕臨時，禁無得擅哭臨。",
    "literal": "",
    "idiomatic": ""
  },
  "s0275": {
    "chinese": "以下，服大紅十五日，小紅十四日，纖七日，釋服。",
    "literal": "",
    "idiomatic": ""
  },
  "s0276": {
    "chinese": "它不在令中者，皆以此令比類從事。",
    "literal": "",
    "idiomatic": ""
  },
  "s0277": {
    "chinese": "布告天下，使明知朕意。",
    "literal": "",
    "idiomatic": ""
  },
  "s0278": {
    "chinese": "霸陵山 川因其故，無有所改。",
    "literal": "",
    "idiomatic": ""
  },
  "s0279": {
    "chinese": "歸夫人以下至少使。」",
    "literal": "",
    "idiomatic": ""
  },
  "s0280": {
    "chinese": "令中尉亞夫為車騎將軍，屬國悍為將屯將軍，郎中令張武為復土將軍，發近縣卒萬六千人，發內史卒萬五千人，臧郭穿 復土屬將軍武。",
    "literal": "",
    "idiomatic": ""
  },
  "s0281": {
    "chinese": "賜諸侯王以下至孝悌力田金錢帛各有數。",
    "literal": "",
    "idiomatic": ""
  },
  "s0282": {
    "chinese": "乙巳，葬霸陵。",
    "literal": "",
    "idiomatic": ""
  },
  "s0283": {
    "chinese": "贊曰：孝文皇帝即位二十三年，宮室苑囿車騎服御無所增益。",
    "literal": "",
    "idiomatic": ""
  },
  "s0284": {
    "chinese": "有不便，輒弛以利民。",
    "literal": "",
    "idiomatic": ""
  },
  "s0285": {
    "chinese": "嘗欲作露臺，召匠計 之，直百金。",
    "literal": "",
    "idiomatic": ""
  },
  "s0286": {
    "chinese": "上曰：「百金，中人十家之產也。",
    "literal": "",
    "idiomatic": ""
  },
  "s0287": {
    "chinese": "吾奉先帝宮室，常恐羞之，何以臺為！」",
    "literal": "",
    "idiomatic": ""
  },
  "s0288": {
    "chinese": "身衣弋綈，所幸慎夫人衣不曳地，帷帳無文繡，以示敦朴，為天下先。",
    "literal": "",
    "idiomatic": ""
  },
  "s0289": {
    "chinese": "治霸 陵，皆瓦器，不得以金銀銅錫為飾，因其山，不起墳。",
    "literal": "",
    "idiomatic": ""
  },
  "s0290": {
    "chinese": "南越尉佗自立為帝，召貴佗兄弟，以德懷之，佗遂稱臣。",
    "literal": "",
    "idiomatic": ""
  },
  "s0291": {
    "chinese": "與匈奴結和親，後而背約入盜，令邊備守，不發兵深 入，恐煩百姓。",
    "literal": "",
    "idiomatic": ""
  },
  "s0292": {
    "chinese": "吳王詐病不朝，賜以几杖。",
    "literal": "",
    "idiomatic": ""
  },
  "s0293": {
    "chinese": "群臣袁盎等諫說雖切，常假借納用焉。",
    "literal": "",
    "idiomatic": ""
  },
  "s0294": {
    "chinese": "張武等受賂金錢，覺，更加賞賜，以媿其心。",
    "literal": "",
    "idiomatic": ""
  },
  "s0295": {
    "chinese": "專務以德化民，是以海內殷富，興於 禮義，斷獄數百，幾致刑措。",
    "literal": "",
    "idiomatic": ""
  },
  "s0296": {
    "chinese": "嗚呼，仁哉！",
    "literal": "",
    "idiomatic": ""
  }
}