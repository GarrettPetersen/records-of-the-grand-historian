{
  "s0301": {
    "chinese": "高皇帝廟在長安城中，後以叔孫通譏復道，故復起原廟於渭北，非正也。",
    "literal": "",
    "idiomatic": ""
  },
  "s0302": {
    "chinese": "是時平帝幼，成帝母王太后臨朝，委任王莽，將篡絕漢，墮高祖宗廟，故天象見也。",
    "literal": "",
    "idiomatic": ""
  },
  "s0303": {
    "chinese": "其冬，平帝崩。",
    "literal": "",
    "idiomatic": ""
  },
  "s0304": {
    "chinese": "明年，莽居攝，因以篡國，後卒夷滅。",
    "literal": "",
    "idiomatic": ""
  },
  "s0305": {
    "chinese": "傳曰：「治宮室，飾臺榭，內淫亂，犯親戚，侮父兄，則稼穡不成。」",
    "literal": "",
    "idiomatic": ""
  },
  "s0306": {
    "chinese": "說曰：土，中央，生萬物者也。",
    "literal": "",
    "idiomatic": ""
  },
  "s0307": {
    "chinese": "其於王者，為內事。",
    "literal": "",
    "idiomatic": ""
  },
  "s0308": {
    "chinese": "宮室、夫婦、親屬，亦相生者也。",
    "literal": "",
    "idiomatic": ""
  },
  "s0309": {
    "chinese": "古者天子諸侯，宮廟大小高卑有制，后夫人媵妾多少進退有度，九族親疏長幼有序。",
    "literal": "",
    "idiomatic": ""
  },
  "s0310": {
    "chinese": "孔子曰：「禮，與其奢也，寧儉。」",
    "literal": "",
    "idiomatic": ""
  },
  "s0311": {
    "chinese": "故禹卑宮室，文王刑于寡妻，此聖人之所以昭教化也。",
    "literal": "",
    "idiomatic": ""
  },
  "s0312": {
    "chinese": "如此則土得其性矣。",
    "literal": "",
    "idiomatic": ""
  },
  "s0313": {
    "chinese": "若乃奢淫驕慢，則土失其性。",
    "literal": "",
    "idiomatic": ""
  },
  "s0314": {
    "chinese": "亡水旱之災而草木百穀不孰，是為稼穡不成。",
    "literal": "",
    "idiomatic": ""
  },
  "s0315": {
    "chinese": "嚴公二十八年「冬，大水亡麥禾」。",
    "literal": "",
    "idiomatic": ""
  },
  "s0316": {
    "chinese": "董仲舒以為夫人哀姜淫亂，逆陰氣，故大水也。",
    "literal": "",
    "idiomatic": ""
  },
  "s0317": {
    "chinese": "劉向以為水旱當書，不書水旱而曰「",
    "literal": "",
    "idiomatic": ""
  },
  "s0318": {
    "chinese": "大亡麥禾」者，土氣不養，稼穡不成者也。",
    "literal": "",
    "idiomatic": ""
  },
  "s0319": {
    "chinese": "是時，夫人淫於二叔，內外亡別，又因凶飢，一年而三築臺，故應是而稼穡不成，飾臺榭內淫亂之罰云。",
    "literal": "",
    "idiomatic": ""
  },
  "s0320": {
    "chinese": "遂不改寤，四年而死，禍流二世，奢淫之患也。",
    "literal": "",
    "idiomatic": ""
  },
  "s0321": {
    "chinese": "傳曰：「好戰攻，輕百姓，飾城郭，侵邊境，則金不從革。」",
    "literal": "",
    "idiomatic": ""
  },
  "s0322": {
    "chinese": "說曰：金，西方，萬物既成，殺氣之始也。",
    "literal": "",
    "idiomatic": ""
  },
  "s0323": {
    "chinese": "故立秋而鷹隼擊，秋分而微霜降。",
    "literal": "",
    "idiomatic": ""
  },
  "s0324": {
    "chinese": "其於王事，出軍行師，把旄杖鉞，誓士眾，抗威武，所以征畔逆止暴亂也。",
    "literal": "",
    "idiomatic": ""
  },
  "s0325": {
    "chinese": "《詩》云：「有虔秉鉞，如火烈烈。」",
    "literal": "",
    "idiomatic": ""
  },
  "s0326": {
    "chinese": "又曰：「載戢干戈，載櫜弓矢。」",
    "literal": "",
    "idiomatic": ""
  },
  "s0327": {
    "chinese": "動靜應誼，「說以犯難，民忘其死。」",
    "literal": "",
    "idiomatic": ""
  },
  "s0328": {
    "chinese": "金得其性矣。",
    "literal": "",
    "idiomatic": ""
  },
  "s0329": {
    "chinese": "若乃貪欲恣睢，務立威勝，不重民命，則金失其性。",
    "literal": "",
    "idiomatic": ""
  },
  "s0330": {
    "chinese": "蓋工冶鑄金鐵，金鐵冰滯涸堅，不成者眾，及為變怪，是為金不從革。",
    "literal": "",
    "idiomatic": ""
  },
  "s0331": {
    "chinese": "左氏傳曰昭公八年「春，石言於晉」。",
    "literal": "",
    "idiomatic": ""
  },
  "s0332": {
    "chinese": "晉平公問於師曠，對曰；",
    "literal": "",
    "idiomatic": ""
  },
  "s0333": {
    "chinese": "「石不能言，神或馮焉。",
    "literal": "",
    "idiomatic": ""
  },
  "s0334": {
    "chinese": "作事不時，怨讟動於民，則有非言之物而言。",
    "literal": "",
    "idiomatic": ""
  },
  "s0335": {
    "chinese": "今宮室崇侈，民力彫盡，怨讟並興，莫信其性，石之言不宜乎！」",
    "literal": "",
    "idiomatic": ""
  },
  "s0336": {
    "chinese": "於是晉侯方築虒祁之宮。",
    "literal": "",
    "idiomatic": ""
  },
  "s0337": {
    "chinese": "叔向曰：「君子之言，信而有徵。」",
    "literal": "",
    "idiomatic": ""
  },
  "s0338": {
    "chinese": "劉歆以為金石同類，是為金不從革，失其性也。",
    "literal": "",
    "idiomatic": ""
  },
  "s0339": {
    "chinese": "劉向以為石白色為主，屬白祥。",
    "literal": "",
    "idiomatic": ""
  },
  "s0340": {
    "chinese": "成帝鴻嘉三年五月乙亥，天水冀南山大石鳴，聲隆隆如雷，有頃止，聞平襄二百四十里，野雞皆鳴。",
    "literal": "",
    "idiomatic": ""
  },
  "s0341": {
    "chinese": "石長丈三尺，廣厚略等，旁著岸脅，去地二百餘丈，民俗名曰石鼓。",
    "literal": "",
    "idiomatic": ""
  },
  "s0342": {
    "chinese": "石鼓鳴，有兵。",
    "literal": "",
    "idiomatic": ""
  },
  "s0343": {
    "chinese": "是歲，廣漢鉗子謀攻牢，篡死罪囚鄭躬等，盜庫兵，劫略吏民，衣繡衣，自號曰山君，黨與娅廣。",
    "literal": "",
    "idiomatic": ""
  },
  "s0344": {
    "chinese": "明年冬，乃伏誅，自歸者三千餘人。",
    "literal": "",
    "idiomatic": ""
  },
  "s0345": {
    "chinese": "後四年，尉氏樊並等謀反，殺陳留太守嚴普，自稱將軍，山陽亡徒蘇令等黨與數百人盜取庫兵，經歷郡國四十餘，皆踰年乃伏誅。",
    "literal": "",
    "idiomatic": ""
  },
  "s0346": {
    "chinese": "是時起昌陵，作者數萬人，徙郡國吏民五千餘戶以奉陵邑。",
    "literal": "",
    "idiomatic": ""
  },
  "s0347": {
    "chinese": "作治五年不成，乃罷昌陵，還徙家。",
    "literal": "",
    "idiomatic": ""
  },
  "s0348": {
    "chinese": "石鳴，與晉石言同應，師曠所謂「民力彫盡」，傳云「輕百姓」者也。",
    "literal": "",
    "idiomatic": ""
  },
  "s0349": {
    "chinese": "虒祁離宮去絳都四十里，昌陵亦在郊野，皆與城郭同占。",
    "literal": "",
    "idiomatic": ""
  },
  "s0350": {
    "chinese": "城郭屬金，宮室屬土，外內之別云。",
    "literal": "",
    "idiomatic": ""
  }
}