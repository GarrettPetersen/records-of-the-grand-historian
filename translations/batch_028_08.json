{
  "s0351": {
    "chinese": "於是以薦五畤，畤加一牛以燎。",
    "literal": "",
    "idiomatic": ""
  },
  "s0352": {
    "chinese": "賜諸侯白金，以風符應合於天也。",
    "literal": "",
    "idiomatic": ""
  },
  "s0353": {
    "chinese": "於是濟北王以為天子且封禪，上書獻泰山及其旁邑，天子以它縣償之。",
    "literal": "",
    "idiomatic": ""
  },
  "s0354": {
    "chinese": "常山王有罪，俣，天子封其弟真定，以續先王祀，而以常山為郡。",
    "literal": "",
    "idiomatic": ""
  },
  "s0355": {
    "chinese": "然後五嶽皆在天子之郡。",
    "literal": "",
    "idiomatic": ""
  },
  "s0356": {
    "chinese": "明年，齊人少翁以方見上。",
    "literal": "",
    "idiomatic": ""
  },
  "s0357": {
    "chinese": "上有所幸李夫人，夫人卒，少翁以方蓋夜致夫人及灶鬼之貌云，天子自帷中望見焉。",
    "literal": "",
    "idiomatic": ""
  },
  "s0358": {
    "chinese": "乃拜少翁為文成將軍，賞賜甚多，以客禮禮之。",
    "literal": "",
    "idiomatic": ""
  },
  "s0359": {
    "chinese": "文成言：「上即欲與神通，宮室被服非象神，神物不至。」",
    "literal": "",
    "idiomatic": ""
  },
  "s0360": {
    "chinese": "乃作畫雲氣車，及各以勝日駕車辟惡鬼。",
    "literal": "",
    "idiomatic": ""
  },
  "s0361": {
    "chinese": "又作甘泉宮，中為臺室，畫天地泰一諸鬼神，而置祭具以致天神。",
    "literal": "",
    "idiomatic": ""
  },
  "s0362": {
    "chinese": "居歲餘，其方益衰，神不至。",
    "literal": "",
    "idiomatic": ""
  },
  "s0363": {
    "chinese": "乃為帛書以飯牛，陽不知，言此牛腹中有奇書。",
    "literal": "",
    "idiomatic": ""
  },
  "s0364": {
    "chinese": "殺視得書，書言甚怪。",
    "literal": "",
    "idiomatic": ""
  },
  "s0365": {
    "chinese": "天子識其手，問之，果為書。",
    "literal": "",
    "idiomatic": ""
  },
  "s0366": {
    "chinese": "於是誅文成將軍，隱之。",
    "literal": "",
    "idiomatic": ""
  },
  "s0367": {
    "chinese": "其後又作柏梁、銅柱、承露僊人掌之屬矣。",
    "literal": "",
    "idiomatic": ""
  },
  "s0368": {
    "chinese": "文成死明年，天子病鼎湖甚，巫醫無所不致。",
    "literal": "",
    "idiomatic": ""
  },
  "s0369": {
    "chinese": "游水發根言上郡有巫，病而鬼下之。",
    "literal": "",
    "idiomatic": ""
  },
  "s0370": {
    "chinese": "上召置祠之甘泉。",
    "literal": "",
    "idiomatic": ""
  },
  "s0371": {
    "chinese": "及病，使人問神君，神君言曰：「天子無憂病。",
    "literal": "",
    "idiomatic": ""
  },
  "s0372": {
    "chinese": "病少瘉，強與我會甘泉。」",
    "literal": "",
    "idiomatic": ""
  },
  "s0373": {
    "chinese": "於是上病瘉，遂起，幸甘泉，病良已。",
    "literal": "",
    "idiomatic": ""
  },
  "s0374": {
    "chinese": "大赦，置壽宮神君。",
    "literal": "",
    "idiomatic": ""
  },
  "s0375": {
    "chinese": "神君最貴者曰太一，其佐曰太禁、司命之屬，皆從之。",
    "literal": "",
    "idiomatic": ""
  },
  "s0376": {
    "chinese": "非可得見，聞其言，言與人音等。",
    "literal": "",
    "idiomatic": ""
  },
  "s0377": {
    "chinese": "時去時來，來則風肅然。",
    "literal": "",
    "idiomatic": ""
  },
  "s0378": {
    "chinese": "居室帷中，時晝言，然常以夜。",
    "literal": "",
    "idiomatic": ""
  },
  "s0379": {
    "chinese": "天子祓，然後入。",
    "literal": "",
    "idiomatic": ""
  },
  "s0380": {
    "chinese": "因巫為主人，關飲食，所欲言，行下。",
    "literal": "",
    "idiomatic": ""
  },
  "s0381": {
    "chinese": "又置壽宮、北宮，張羽旗，設共具，以禮神君。",
    "literal": "",
    "idiomatic": ""
  },
  "s0382": {
    "chinese": "神君所言，上使受書，其名曰「畫法」。",
    "literal": "",
    "idiomatic": ""
  },
  "s0383": {
    "chinese": "其所言，世俗之所知也，無絕殊者，而天子心獨憙。",
    "literal": "",
    "idiomatic": ""
  },
  "s0384": {
    "chinese": "其事祕，世莫知也。",
    "literal": "",
    "idiomatic": ""
  },
  "s0385": {
    "chinese": "後三年，有司言元宜以天瑞，不宜以一二數。",
    "literal": "",
    "idiomatic": ""
  },
  "s0386": {
    "chinese": "一元曰「建」，二元以長星曰「光」，今郊得一角獸曰「狩」云。",
    "literal": "",
    "idiomatic": ""
  },
  "s0387": {
    "chinese": "其明年，天子郊雍，曰：「今上帝朕親郊，而后土無祀，則禮不答也。」",
    "literal": "",
    "idiomatic": ""
  },
  "s0388": {
    "chinese": "有司與太史令談、祠官寬舒議：「天地牲，角繭栗。",
    "literal": "",
    "idiomatic": ""
  },
  "s0389": {
    "chinese": "今陛下親祠后土，后土宜於澤中圜丘為五壇，壇一黃犢牢具。",
    "literal": "",
    "idiomatic": ""
  },
  "s0390": {
    "chinese": "已祠盡瘞，而從祠衣上黃。」",
    "literal": "",
    "idiomatic": ""
  },
  "s0391": {
    "chinese": "於是天子東幸汾陰。",
    "literal": "",
    "idiomatic": ""
  },
  "s0392": {
    "chinese": "汾陰男子公孫滂洋等見汾旁有光如絳，上遂立后土祠於汾陰脽上，如寬舒等議。",
    "literal": "",
    "idiomatic": ""
  },
  "s0393": {
    "chinese": "上親望拜，如上帝禮。",
    "literal": "",
    "idiomatic": ""
  },
  "s0394": {
    "chinese": "禮畢，天子遂至滎陽。",
    "literal": "",
    "idiomatic": ""
  },
  "s0395": {
    "chinese": "還過雒陽，下詔封周後，令奉其祀。",
    "literal": "",
    "idiomatic": ""
  },
  "s0396": {
    "chinese": "語在武紀。",
    "literal": "",
    "idiomatic": ""
  },
  "s0397": {
    "chinese": "上始巡幸郡縣，寖尋於泰山矣。",
    "literal": "",
    "idiomatic": ""
  },
  "s0398": {
    "chinese": "其春，樂成侯登上書言欒大。",
    "literal": "",
    "idiomatic": ""
  },
  "s0399": {
    "chinese": "欒大，膠東宮人，故嘗與文成將軍同師，已而為膠東王尚方。",
    "literal": "",
    "idiomatic": ""
  },
  "s0400": {
    "chinese": "而樂成侯姊為康王后，無子。",
    "literal": "",
    "idiomatic": ""
  }
}