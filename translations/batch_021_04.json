{
  "s0091": {
    "chinese": "奉軍都尉掌御乘輿車，駙馬都尉掌駙馬，[117]皆武帝初置，秩比二千石。",
    "literal": "",
    "idiomatic": ""
  },
  "s0092": {
    "chinese": "侍中、左右曹、諸吏、散騎、中常侍，皆加官，[118]所加或列侯、將軍、卿大夫、將、都尉、尚書、太醫、太官令至郎中，亡員，[119]多至數十人。",
    "literal": "",
    "idiomatic": ""
  },
  "s0093": {
    "chinese": "侍中、中常侍得入禁中，諸曹受尚書事，諸吏得舉法，散騎騎並乘輿車。",
    "literal": "",
    "idiomatic": ""
  },
  "s0094": {
    "chinese": "[120]給事中亦加官，[121]所加或大夫、博士、議郎，掌顧問應對，位次中常侍。",
    "literal": "",
    "idiomatic": ""
  },
  "s0095": {
    "chinese": "中黃門有給事黃門，位從將大夫。",
    "literal": "",
    "idiomatic": ""
  },
  "s0096": {
    "chinese": "皆秦制。",
    "literal": "",
    "idiomatic": ""
  },
  "s0097": {
    "chinese": "爵：一級曰公士，[122]二上造，[123]三簪裊，[124]四不更，[125]五大夫，[126]六官大夫，七公大夫，[127]八公乘，[128]九五大夫，[129]十左庶長，十一右庶長，[130]十二左更，十三中更，十四右更，[131]十五少上造，十六大上造，[132]十七駟車庶長，[133]十八大庶長，[134]十九關內侯，[135]二十徹侯。",
    "literal": "",
    "idiomatic": ""
  },
  "s0098": {
    "chinese": "[136]皆秦制，以賞功勞。",
    "literal": "",
    "idiomatic": ""
  },
  "s0099": {
    "chinese": "徹侯金印紫綬，避武帝諱，曰通侯，或曰列侯，改所食國令長名相，又有家丞、門大夫、庶子。",
    "literal": "",
    "idiomatic": ""
  },
  "s0100": {
    "chinese": "諸侯王，高帝初置，[137]金璽盭綬，[138]掌治其國。",
    "literal": "",
    "idiomatic": ""
  },
  "s0101": {
    "chinese": "有太傅輔王，內史治國民，中尉掌武職，丞相統衆官，羣卿大夫都官如漢朝。",
    "literal": "",
    "idiomatic": ""
  },
  "s0102": {
    "chinese": "景帝中五年令諸侯王不得復治國，天子為置吏，改丞相曰相，省御史大夫、廷尉、少府、宗正、愽士官，大夫、謁者、郎諸官長丞皆損其員。",
    "literal": "",
    "idiomatic": ""
  },
  "s0103": {
    "chinese": "武帝改漢內史為京兆尹，中尉為執金吾，郎中令為光祿勳，故王國如故。",
    "literal": "",
    "idiomatic": ""
  },
  "s0104": {
    "chinese": "損其郎中令，秩千石；",
    "literal": "",
    "idiomatic": ""
  },
  "s0105": {
    "chinese": "改太僕曰僕，秩亦千石。",
    "literal": "",
    "idiomatic": ""
  },
  "s0106": {
    "chinese": "成帝綏和元年省內史，更令相治民，如郡太守，中尉如郡都尉。",
    "literal": "",
    "idiomatic": ""
  },
  "s0107": {
    "chinese": "郡守，秦官，掌治其郡，秩二千石。",
    "literal": "",
    "idiomatic": ""
  },
  "s0108": {
    "chinese": "有丞，邊郡又有長史，掌兵馬，秩皆六百石。",
    "literal": "",
    "idiomatic": ""
  },
  "s0109": {
    "chinese": "景帝中二年更名太守。",
    "literal": "",
    "idiomatic": ""
  },
  "s0110": {
    "chinese": "郡尉，秦官，掌佐守典武職甲卒，秩比二千石。",
    "literal": "",
    "idiomatic": ""
  },
  "s0111": {
    "chinese": "有丞，秩皆六百石。",
    "literal": "",
    "idiomatic": ""
  },
  "s0112": {
    "chinese": "景帝中二年更名都尉。",
    "literal": "",
    "idiomatic": ""
  },
  "s0113": {
    "chinese": "關都尉，秦官。",
    "literal": "",
    "idiomatic": ""
  },
  "s0114": {
    "chinese": "農都尉、屬國都尉，皆武帝初置。",
    "literal": "",
    "idiomatic": ""
  },
  "s0115": {
    "chinese": "縣令、長，皆秦官，掌治其縣。",
    "literal": "",
    "idiomatic": ""
  },
  "s0116": {
    "chinese": "萬戶以上為令，秩千石至六百石。",
    "literal": "",
    "idiomatic": ""
  },
  "s0117": {
    "chinese": "減萬戶為長，秩五百石至三百石。",
    "literal": "",
    "idiomatic": ""
  },
  "s0118": {
    "chinese": "皆有丞、尉，秩四百石至二百石，是為長吏。",
    "literal": "",
    "idiomatic": ""
  },
  "s0119": {
    "chinese": "[140]百石以下有斗食、佐史之秩，[141]是為少吏。",
    "literal": "",
    "idiomatic": ""
  },
  "s0120": {
    "chinese": "大率十里一亭，亭有長。",
    "literal": "",
    "idiomatic": ""
  }
}