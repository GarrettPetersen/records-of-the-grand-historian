{
  "s0801": {
    "chinese": "元光中，天星盡搖，上以問候星者。",
    "literal": "",
    "idiomatic": ""
  },
  "s0802": {
    "chinese": "對曰：「星搖者，民勞也。」",
    "literal": "",
    "idiomatic": ""
  },
  "s0803": {
    "chinese": "後伐四夷，百姓勞于兵革。",
    "literal": "",
    "idiomatic": ""
  },
  "s0804": {
    "chinese": "元鼎五年，太白入于天苑。",
    "literal": "",
    "idiomatic": ""
  },
  "s0805": {
    "chinese": "占曰：「將以馬起兵也。」",
    "literal": "",
    "idiomatic": ""
  },
  "s0806": {
    "chinese": "一曰：「",
    "literal": "",
    "idiomatic": ""
  },
  "s0807": {
    "chinese": "馬將以軍而死秏。」",
    "literal": "",
    "idiomatic": ""
  },
  "s0808": {
    "chinese": "其後以天馬故誅大宛，馬大死於軍。",
    "literal": "",
    "idiomatic": ""
  },
  "s0809": {
    "chinese": "元鼎中，熒惑守南斗。",
    "literal": "",
    "idiomatic": ""
  },
  "s0810": {
    "chinese": "占曰：「熒惑所守，為亂賊喪兵；",
    "literal": "",
    "idiomatic": ""
  },
  "s0811": {
    "chinese": "守之久，其國絕祀。",
    "literal": "",
    "idiomatic": ""
  },
  "s0812": {
    "chinese": "南斗，越分也。」",
    "literal": "",
    "idiomatic": ""
  },
  "s0813": {
    "chinese": "其後越相呂嘉殺其王及太后，漢兵誅之，滅其國。",
    "literal": "",
    "idiomatic": ""
  },
  "s0814": {
    "chinese": "元封中，星孛于河戍。",
    "literal": "",
    "idiomatic": ""
  },
  "s0815": {
    "chinese": "占曰：「南戍為越門，北戍為胡門。」",
    "literal": "",
    "idiomatic": ""
  },
  "s0816": {
    "chinese": "其後漢兵擊拔朝鮮，以為樂浪、玄菟郡。",
    "literal": "",
    "idiomatic": ""
  },
  "s0817": {
    "chinese": "朝鮮在海中，越之象也；",
    "literal": "",
    "idiomatic": ""
  },
  "s0818": {
    "chinese": "居北方，胡之域也。",
    "literal": "",
    "idiomatic": ""
  },
  "s0819": {
    "chinese": "太初中，星孛于招搖。",
    "literal": "",
    "idiomatic": ""
  },
  "s0820": {
    "chinese": "傳曰：「客星守招搖，蠻夷有亂，民死君。」",
    "literal": "",
    "idiomatic": ""
  },
  "s0821": {
    "chinese": "其後漢兵擊大宛，斬其王。",
    "literal": "",
    "idiomatic": ""
  },
  "s0822": {
    "chinese": "招搖，遠夷之分也。",
    "literal": "",
    "idiomatic": ""
  },
  "s0823": {
    "chinese": "孝昭始元中，漢宦者梁成恢及燕王候星者吳莫如見蓬星出西方天市東門，行過河鼓，入營室中。",
    "literal": "",
    "idiomatic": ""
  },
  "s0824": {
    "chinese": "恢曰：「蓬星出六十日，不出三年，下有亂臣戮死於市。」",
    "literal": "",
    "idiomatic": ""
  },
  "s0825": {
    "chinese": "後太白出西方，下行一舍，復上行二舍而下去。",
    "literal": "",
    "idiomatic": ""
  },
  "s0826": {
    "chinese": "太白主兵，上復下，將有戮死者。",
    "literal": "",
    "idiomatic": ""
  },
  "s0827": {
    "chinese": "後太白出東方，入咸池，東下入東井。",
    "literal": "",
    "idiomatic": ""
  },
  "s0828": {
    "chinese": "人臣不忠，有謀上者。",
    "literal": "",
    "idiomatic": ""
  },
  "s0829": {
    "chinese": "後太白入太微西藩第一星，北出東藩第一星，北東下去。",
    "literal": "",
    "idiomatic": ""
  },
  "s0830": {
    "chinese": "太微者，天廷也，太白行其中，宮門當閉，大將被甲兵，邪臣伏誅。",
    "literal": "",
    "idiomatic": ""
  },
  "s0831": {
    "chinese": "熒惑在婁，逆行至奎，法曰「當有兵」。",
    "literal": "",
    "idiomatic": ""
  },
  "s0832": {
    "chinese": "後太白入昴。",
    "literal": "",
    "idiomatic": ""
  },
  "s0833": {
    "chinese": "莫如曰：「蓬星出西方，當有大臣戮死者。",
    "literal": "",
    "idiomatic": ""
  },
  "s0834": {
    "chinese": "太白星入東井、太微廷，出東門，漢有死將。」",
    "literal": "",
    "idiomatic": ""
  },
  "s0835": {
    "chinese": "後熒惑出東方，守太白。",
    "literal": "",
    "idiomatic": ""
  },
  "s0836": {
    "chinese": "兵當起，主人不勝。",
    "literal": "",
    "idiomatic": ""
  },
  "s0837": {
    "chinese": "後流星下燕萬載宮極，東去，法曰「國恐，有誅」。",
    "literal": "",
    "idiomatic": ""
  },
  "s0838": {
    "chinese": "其後左將軍桀、票騎將軍安與長公主、燕剌王謀亂，咸伏其辜。",
    "literal": "",
    "idiomatic": ""
  },
  "s0839": {
    "chinese": "兵誅烏桓。",
    "literal": "",
    "idiomatic": ""
  },
  "s0840": {
    "chinese": "元鳳四年九月，客星在紫宮中斗樞極間。",
    "literal": "",
    "idiomatic": ""
  },
  "s0841": {
    "chinese": "占曰：「為兵。」",
    "literal": "",
    "idiomatic": ""
  },
  "s0842": {
    "chinese": "其五年六月，發三輔郡國少年詣北軍。",
    "literal": "",
    "idiomatic": ""
  },
  "s0843": {
    "chinese": "五年四月，燭星見奎、婁間。",
    "literal": "",
    "idiomatic": ""
  },
  "s0844": {
    "chinese": "占曰「有土功，胡人死，邊城和。」",
    "literal": "",
    "idiomatic": ""
  },
  "s0845": {
    "chinese": "其六年正月，築遼東、玄菟城。",
    "literal": "",
    "idiomatic": ""
  },
  "s0846": {
    "chinese": "二月，度遼將軍范明友擊烏桓還。",
    "literal": "",
    "idiomatic": ""
  },
  "s0847": {
    "chinese": "元平元年正月庚子，日出時有黑雲，狀如焱風亂鬊，轉出西北，東南行，轉而西，有頃亡。",
    "literal": "",
    "idiomatic": ""
  },
  "s0848": {
    "chinese": "占曰：「有雲如眾風，是謂風師，法有大兵。」",
    "literal": "",
    "idiomatic": ""
  },
  "s0849": {
    "chinese": "其後兵起烏孫，五將征匈奴。",
    "literal": "",
    "idiomatic": ""
  },
  "s0850": {
    "chinese": "二月甲申，晨有大星如月，有眾星隨而西行。",
    "literal": "",
    "idiomatic": ""
  }
}