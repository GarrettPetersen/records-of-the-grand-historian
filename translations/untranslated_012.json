{
  "s0032": {
    "chinese": "一宮盡駭，以少君為神，數百歲人也。",
    "literal": "",
    "idiomatic": ""
  },
  "s0033": {
    "chinese": "少君言於上曰：「祠灶則致物，致物而丹沙可化為黃金，黃金成以為飲食器則益壽，益壽而海中蓬萊僊者可見，見之以封禪則不死，黃帝是也。",
    "literal": "",
    "idiomatic": ""
  },
  "s0034": {
    "chinese": "臣嘗游海上，見安期生，食臣棗，大如瓜。",
    "literal": "",
    "idiomatic": ""
  },
  "s0035": {
    "chinese": "安期生僊者，通蓬萊中，合則見人，不合則隱。」",
    "literal": "",
    "idiomatic": ""
  },
  "s0036": {
    "chinese": "於是天子始親祠灶，而遣方士入海求蓬萊安期生之屬，而事化丹沙諸藥齊為黃金矣。",
    "literal": "",
    "idiomatic": ""
  },
  "s0037": {
    "chinese": "居久之，李少君病死。",
    "literal": "",
    "idiomatic": ""
  },
  "s0045": {
    "chinese": "後人復有上書，言「古者天子常以春秋解祠，祠黃帝用一梟破鏡；",
    "literal": "",
    "idiomatic": ""
  },
  "s0046": {
    "chinese": "冥羊用羊；",
    "literal": "",
    "idiomatic": ""
  },
  "s0047": {
    "chinese": "祠馬行用一青牡馬；",
    "literal": "",
    "idiomatic": ""
  },
  "s0048": {
    "chinese": "泰一、皋山山君、地長用牛；",
    "literal": "",
    "idiomatic": ""
  },
  "s0063": {
    "chinese": "於是乃拜少翁為文成將軍，賞賜甚多，以客禮禮之。",
    "literal": "",
    "idiomatic": ""
  },
  "s0064": {
    "chinese": "文成言曰：「上即欲與神通，宮室被服不象神，神物不至。」",
    "literal": "",
    "idiomatic": ""
  },
  "s0065": {
    "chinese": "乃作畫雲氣車，及各以勝日駕車辟惡鬼。",
    "literal": "",
    "idiomatic": ""
  },
  "s0066": {
    "chinese": "又作甘泉宮，中為臺室，畫天、地、泰一諸神，而置祭具以致天神。",
    "literal": "",
    "idiomatic": ""
  },
  "s0067": {
    "chinese": "居歲餘，其方益衰，神不至。",
    "literal": "",
    "idiomatic": ""
  },
  "s0075": {
    "chinese": "上召置祠之甘泉。",
    "literal": "",
    "idiomatic": ""
  },
  "s0076": {
    "chinese": "及病，使人問神君。",
    "literal": "",
    "idiomatic": ""
  },
  "s0077": {
    "chinese": "神君言曰：「天子毋憂病。",
    "literal": "",
    "idiomatic": ""
  },
  "s0078": {
    "chinese": "病少愈，彊與我會甘泉。」",
    "literal": "",
    "idiomatic": ""
  },
  "s0079": {
    "chinese": "於是病愈，遂幸甘泉，病良已。",
    "literal": "",
    "idiomatic": ""
  },
  "s0098": {
    "chinese": "於是天子遂東，始立后土祠汾陰脽上，如寬舒等議。",
    "literal": "",
    "idiomatic": ""
  },
  "s0099": {
    "chinese": "上親望拜，如上帝禮。",
    "literal": "",
    "idiomatic": ""
  },
  "s0100": {
    "chinese": "禮畢，天子遂至滎陽而還。",
    "literal": "",
    "idiomatic": ""
  },
  "s0101": {
    "chinese": "過雒陽，下詔曰：「三代邈絕，遠矣難存。",
    "literal": "",
    "idiomatic": ""
  },
  "s0116": {
    "chinese": "臣之師曰：『黃金可成，而河決可塞，不死之藥可得，僊人可致也。』",
    "literal": "",
    "idiomatic": ""
  },
  "s0117": {
    "chinese": "臣恐效文成，則方士皆掩口，惡敢言方哉！」",
    "literal": "",
    "idiomatic": ""
  },
  "s0118": {
    "chinese": "上曰：「文成食馬肝死耳。",
    "literal": "",
    "idiomatic": ""
  },
  "s0119": {
    "chinese": "子誠能修其方，我何愛乎！」",
    "literal": "",
    "idiomatic": ""
  },
  "s0120": {
    "chinese": "大曰：「臣師非有求人，人者求之。",
    "literal": "",
    "idiomatic": ""
  },
  "s0121": {
    "chinese": "陛下必欲致之，則貴其使者，令有親屬，以客禮待之，勿卑，使各佩其信印，乃可使通言於神人。",
    "literal": "",
    "idiomatic": ""
  },
  "s0178": {
    "chinese": "卿因嬖人奏之。",
    "literal": "",
    "idiomatic": ""
  },
  "s0179": {
    "chinese": "上大說，召問卿。",
    "literal": "",
    "idiomatic": ""
  },
  "s0180": {
    "chinese": "對曰：「受此書申功，申功已死。」",
    "literal": "",
    "idiomatic": ""
  },
  "s0188": {
    "chinese": "申功曰：『漢主亦當上封，上封則能僊登天矣。",
    "literal": "",
    "idiomatic": ""
  },
  "s0189": {
    "chinese": "黃帝時萬諸侯，而神靈之封居七千。",
    "literal": "",
    "idiomatic": ""
  },
  "s0197": {
    "chinese": "其後於黃帝接萬靈明廷。",
    "literal": "",
    "idiomatic": ""
  },
  "s0198": {
    "chinese": "明廷者，甘泉也。",
    "literal": "",
    "idiomatic": ""
  },
  "s0199": {
    "chinese": "所謂寒門者，谷口也。",
    "literal": "",
    "idiomatic": ""
  },
  "s0200": {
    "chinese": "黃帝采首山銅，鑄鼎荊山下。",
    "literal": "",
    "idiomatic": ""
  },
  "s0201": {
    "chinese": "鼎既成，有龍垂胡髯下迎黃帝。",
    "literal": "",
    "idiomatic": ""
  },
  "s0202": {
    "chinese": "黃帝上騎，群臣後宮從上龍七十餘人，乃上去。",
    "literal": "",
    "idiomatic": ""
  },
  "s0203": {
    "chinese": "餘小臣不得上，乃悉持龍髯，龍髯拔，墮黃帝之弓。",
    "literal": "",
    "idiomatic": ""
  },
  "s0204": {
    "chinese": "百姓仰望黃帝既上天，乃抱其弓與龍胡髯號。",
    "literal": "",
    "idiomatic": ""
  },
  "s0205": {
    "chinese": "故後世因名其處曰鼎湖，其弓曰烏號。』」",
    "literal": "",
    "idiomatic": ""
  },
  "s0206": {
    "chinese": "於是天子曰：「嗟乎！",
    "literal": "",
    "idiomatic": ""
  },
  "s0207": {
    "chinese": "吾誠得如黃帝，吾視去妻子如脫屣耳。」",
    "literal": "",
    "idiomatic": ""
  },
  "s0208": {
    "chinese": "乃拜卿為郎，東使候神於太室。",
    "literal": "",
    "idiomatic": ""
  },
  "s0209": {
    "chinese": "上遂郊雍，至隴西，西登空桐，幸甘泉。",
    "literal": "",
    "idiomatic": ""
  },
  "s0210": {
    "chinese": "令祠官寬舒等具泰一祠壇，壇放薄忌泰一壇，壇三垓。",
    "literal": "",
    "idiomatic": ""
  },
  "s0211": {
    "chinese": "五帝壇環居其下，各如其方，黃帝西南，除八通鬼道。",
    "literal": "",
    "idiomatic": ""
  },
  "s0212": {
    "chinese": "泰一所用，如雍一畤物，而加醴棗脯之屬，殺一牦牛以為俎豆牢具。",
    "literal": "",
    "idiomatic": ""
  },
  "s0213": {
    "chinese": "而五帝獨有俎豆醴進。",
    "literal": "",
    "idiomatic": ""
  },
  "s0214": {
    "chinese": "其下四方地，為餟食群神從者及北斗云。",
    "literal": "",
    "idiomatic": ""
  },
  "s0215": {
    "chinese": "已祠，胙餘皆燎之。",
    "literal": "",
    "idiomatic": ""
  },
  "s0216": {
    "chinese": "其牛色白，鹿居其中，彘在鹿中，水而洎之。",
    "literal": "",
    "idiomatic": ""
  },
  "s0217": {
    "chinese": "祭日以牛，祭月以羊彘特。",
    "literal": "",
    "idiomatic": ""
  },
  "s0218": {
    "chinese": "泰一祝宰則衣紫及繡。",
    "literal": "",
    "idiomatic": ""
  },
  "s0219": {
    "chinese": "五帝各如其色，日赤，月白。",
    "literal": "",
    "idiomatic": ""
  },
  "s0220": {
    "chinese": "十一月辛已朔旦冬至，昧爽，天子始郊拜泰一。",
    "literal": "",
    "idiomatic": ""
  },
  "s0221": {
    "chinese": "朝朝日，夕夕月，則揖；",
    "literal": "",
    "idiomatic": ""
  },
  "s0222": {
    "chinese": "而見泰一如雍禮。",
    "literal": "",
    "idiomatic": ""
  },
  "s0223": {
    "chinese": "其贊饗曰：「天始以寶鼎神筴授皇帝，朔而又朔，終而復始，皇帝敬拜見焉。」",
    "literal": "",
    "idiomatic": ""
  },
  "s0224": {
    "chinese": "而衣上黃。",
    "literal": "",
    "idiomatic": ""
  },
  "s0225": {
    "chinese": "其祠列火滿壇，壇旁烹炊具。",
    "literal": "",
    "idiomatic": ""
  },
  "s0226": {
    "chinese": "有司云「祠上有光焉」。",
    "literal": "",
    "idiomatic": ""
  },
  "s0227": {
    "chinese": "公卿言「皇帝始郊見泰一雲陽，有司奉瑄玉嘉牲薦饗。",
    "literal": "",
    "idiomatic": ""
  },
  "s0228": {
    "chinese": "是夜有美光，及晝，黃氣上屬天。」",
    "literal": "",
    "idiomatic": ""
  },
  "s0229": {
    "chinese": "太史公、祠官寬舒等曰：「神靈之休，祐福兆祥，宜因此地光域立泰畤壇以明應。",
    "literal": "",
    "idiomatic": ""
  },
  "s0230": {
    "chinese": "令太祝領，（祀）［秋］及臘閒祠。",
    "literal": "",
    "idiomatic": ""
  },
  "s0231": {
    "chinese": "三歲天子一郊見。」",
    "literal": "",
    "idiomatic": ""
  },
  "s0232": {
    "chinese": "其秋，為伐南越，告禱泰一，以牡荊畫幡日月北斗登龍，以象天一三星，為泰一鋒，名曰「靈旗」。",
    "literal": "",
    "idiomatic": ""
  },
  "s0233": {
    "chinese": "為兵禱，則太史奉以指所伐國。",
    "literal": "",
    "idiomatic": ""
  },
  "s0234": {
    "chinese": "而五利將軍使不敢入海，之泰山祠。",
    "literal": "",
    "idiomatic": ""
  },
  "s0235": {
    "chinese": "上使人微隨驗，實無所見。",
    "literal": "",
    "idiomatic": ""
  },
  "s0236": {
    "chinese": "五利妄言見其師，其方盡，多不讎。",
    "literal": "",
    "idiomatic": ""
  },
  "s0237": {
    "chinese": "上乃誅五利。",
    "literal": "",
    "idiomatic": ""
  },
  "s0238": {
    "chinese": "其冬，公孫卿候神河南，見僊人跡緱氏城上，有物若雉，往來城上。",
    "literal": "",
    "idiomatic": ""
  },
  "s0239": {
    "chinese": "天子親幸緱氏城視跡。",
    "literal": "",
    "idiomatic": ""
  },
  "s0240": {
    "chinese": "問卿：「得毋效文成、五利乎？」",
    "literal": "",
    "idiomatic": ""
  },
  "s0241": {
    "chinese": "卿曰：「僊者非有求人主，人主求之。",
    "literal": "",
    "idiomatic": ""
  },
  "s0242": {
    "chinese": "其道非少寬假，神不來。",
    "literal": "",
    "idiomatic": ""
  },
  "s0243": {
    "chinese": "言神事，事如迂誕，積以歲乃可致。」",
    "literal": "",
    "idiomatic": ""
  },
  "s0244": {
    "chinese": "於是郡國各除道，繕治宮觀名山神祠所，以望幸矣。",
    "literal": "",
    "idiomatic": ""
  },
  "s0245": {
    "chinese": "其年，既滅南越，上有嬖臣李延年以好音見。",
    "literal": "",
    "idiomatic": ""
  },
  "s0246": {
    "chinese": "上善之，下公卿議，曰：「民閒祠尚有鼓舞之樂，今郊祠而無樂，豈稱乎？」",
    "literal": "",
    "idiomatic": ""
  },
  "s0247": {
    "chinese": "公卿曰：「古者祀天地皆有樂，而神祇可得而禮。」",
    "literal": "",
    "idiomatic": ""
  },
  "s0248": {
    "chinese": "或曰：「泰帝使素女鼓五十弦瑟，悲，帝禁不止，故破其瑟為二十五弦。」",
    "literal": "",
    "idiomatic": ""
  },
  "s0249": {
    "chinese": "於是塞南越，禱祠泰一、后土，始用樂舞，益召歌兒，作二十五弦及箜篌瑟自此起。",
    "literal": "",
    "idiomatic": ""
  },
  "s0250": {
    "chinese": "其來年冬，上議曰：「古者先振兵澤旅，然後封禪。」",
    "literal": "",
    "idiomatic": ""
  },
  "s0251": {
    "chinese": "乃遂北巡朔方，勒兵十餘萬，還祭黃帝冢橋山，澤兵須如。",
    "literal": "",
    "idiomatic": ""
  },
  "s0252": {
    "chinese": "上曰：「吾聞黃帝不死，今有冢，何也？」",
    "literal": "",
    "idiomatic": ""
  },
  "s0253": {
    "chinese": "或對曰：「黃帝已僊上天，群臣葬其衣冠。」",
    "literal": "",
    "idiomatic": ""
  },
  "s0254": {
    "chinese": "即至甘泉，為且用事泰山，先類祠泰一。",
    "literal": "",
    "idiomatic": ""
  },
  "s0255": {
    "chinese": "自得寶鼎，上與公卿諸生議封禪。",
    "literal": "",
    "idiomatic": ""
  },
  "s0256": {
    "chinese": "封禪用希曠絕，莫知其儀禮，而群儒采封禪尚書、周官、王制之望祀射牛事。",
    "literal": "",
    "idiomatic": ""
  },
  "s0257": {
    "chinese": "齊人丁公年九十餘，曰：「封者，合不死之名也。",
    "literal": "",
    "idiomatic": ""
  },
  "s0258": {
    "chinese": "秦皇帝不得上封。",
    "literal": "",
    "idiomatic": ""
  },
  "s0259": {
    "chinese": "陛下必欲上，稍上即無風雨，遂上封矣。」",
    "literal": "",
    "idiomatic": ""
  },
  "s0260": {
    "chinese": "上於是乃令諸儒習射牛，草封禪儀。",
    "literal": "",
    "idiomatic": ""
  },
  "s0261": {
    "chinese": "數年，至且行。",
    "literal": "",
    "idiomatic": ""
  },
  "s0262": {
    "chinese": "天子既聞公孫卿及方士之言，黃帝以上封禪，皆致怪物與神通，欲放黃帝以嘗接神僊人蓬萊士，高世比德於九皇，而頗采儒術以文之。",
    "literal": "",
    "idiomatic": ""
  },
  "s0263": {
    "chinese": "群儒既以不能辯明封禪事，又牽拘於詩書古文而不敢騁。",
    "literal": "",
    "idiomatic": ""
  },
  "s0264": {
    "chinese": "上為封祠器示群儒，群儒或曰「不與古同」，徐偃又曰「太常諸生行禮不如魯善」，周霸屬圖封事，於是上絀偃、霸，盡罷諸儒弗用。",
    "literal": "",
    "idiomatic": ""
  },
  "s0265": {
    "chinese": "三月，遂東幸緱氏，禮登中嶽太室。",
    "literal": "",
    "idiomatic": ""
  },
  "s0266": {
    "chinese": "從官在山下聞若有言「萬歲」云。",
    "literal": "",
    "idiomatic": ""
  },
  "s0267": {
    "chinese": "問上，上不言；",
    "literal": "",
    "idiomatic": ""
  },
  "s0268": {
    "chinese": "問下，下不言。",
    "literal": "",
    "idiomatic": ""
  },
  "s0269": {
    "chinese": "於是以三百戶封太室奉祠，命曰崇高邑。",
    "literal": "",
    "idiomatic": ""
  },
  "s0270": {
    "chinese": "東上泰山，山之草木葉未生，乃令人上石立之泰山顛。",
    "literal": "",
    "idiomatic": ""
  },
  "s0271": {
    "chinese": "上遂東巡海上，行禮祠八神。",
    "literal": "",
    "idiomatic": ""
  },
  "s0272": {
    "chinese": "齊人之上疏言神怪奇方者以萬數，然無驗者。",
    "literal": "",
    "idiomatic": ""
  },
  "s0273": {
    "chinese": "乃益發船，令言海中神山者數千人求蓬萊神人。",
    "literal": "",
    "idiomatic": ""
  },
  "s0274": {
    "chinese": "公孫卿持節常先行候名山，至東萊，言夜見一人，長數丈，就之則不見，見其跡甚大，類禽獸云。",
    "literal": "",
    "idiomatic": ""
  },
  "s0275": {
    "chinese": "群臣有言見一老父牽狗，言「吾欲見巨公」，已忽不見。",
    "literal": "",
    "idiomatic": ""
  },
  "s0276": {
    "chinese": "上既見大跡，未信，及群臣有言老父，則大以為僊人也。",
    "literal": "",
    "idiomatic": ""
  },
  "s0277": {
    "chinese": "宿留海上，與方士傳車及閒使求僊人以千數。",
    "literal": "",
    "idiomatic": ""
  },
  "s0278": {
    "chinese": "四月，還至奉高。",
    "literal": "",
    "idiomatic": ""
  },
  "s0279": {
    "chinese": "上念諸儒及方士言封禪人人殊，不經，難施行。",
    "literal": "",
    "idiomatic": ""
  },
  "s0280": {
    "chinese": "天子至梁父，禮祠地主。",
    "literal": "",
    "idiomatic": ""
  },
  "s0281": {
    "chinese": "乙卯，令侍中儒者皮弁薦紳，射牛行事。",
    "literal": "",
    "idiomatic": ""
  },
  "s0282": {
    "chinese": "封泰山下東方，如郊祠泰一之禮。",
    "literal": "",
    "idiomatic": ""
  },
  "s0283": {
    "chinese": "封廣丈二尺，高九尺，其下則有玉牒書，書祕。",
    "literal": "",
    "idiomatic": ""
  },
  "s0284": {
    "chinese": "禮畢，天子獨與侍中奉車子侯上泰山，亦有封。",
    "literal": "",
    "idiomatic": ""
  },
  "s0285": {
    "chinese": "其事皆禁。",
    "literal": "",
    "idiomatic": ""
  },
  "s0286": {
    "chinese": "明日，下陰道。",
    "literal": "",
    "idiomatic": ""
  },
  "s0287": {
    "chinese": "丙辰，禪泰山下阯東北肅然山，如祭后土禮。",
    "literal": "",
    "idiomatic": ""
  },
  "s0288": {
    "chinese": "天子皆親拜見，衣上黃而盡用樂焉。",
    "literal": "",
    "idiomatic": ""
  },
  "s0289": {
    "chinese": "江淮閒一茅三脊為神藉。",
    "literal": "",
    "idiomatic": ""
  },
  "s0290": {
    "chinese": "五色土益雜封。",
    "literal": "",
    "idiomatic": ""
  },
  "s0291": {
    "chinese": "縱遠方奇獸蜚禽及白雉諸物，頗以加祠。",
    "literal": "",
    "idiomatic": ""
  },
  "s0292": {
    "chinese": "兕旄牛犀象之屬弗用。",
    "literal": "",
    "idiomatic": ""
  },
  "s0293": {
    "chinese": "皆至泰山然後去。",
    "literal": "",
    "idiomatic": ""
  },
  "s0294": {
    "chinese": "封禪祠，其夜若有光，晝有白雲起封中。",
    "literal": "",
    "idiomatic": ""
  },
  "s0295": {
    "chinese": "天子從封禪還，坐明堂，群臣更上壽。",
    "literal": "",
    "idiomatic": ""
  },
  "s0296": {
    "chinese": "於是制詔御史：「朕以眇眇之身承至尊，兢兢焉懼弗任。",
    "literal": "",
    "idiomatic": ""
  },
  "s0297": {
    "chinese": "維德菲薄，不明于禮樂。",
    "literal": "",
    "idiomatic": ""
  },
  "s0298": {
    "chinese": "修祀泰一，若有象景光，屑如有望，依依震於怪物，欲止不敢，遂登封泰山，至於梁父，而後禪肅然。",
    "literal": "",
    "idiomatic": ""
  },
  "s0299": {
    "chinese": "自新，嘉與士大夫更始，賜民百戶牛一酒十石，加年八十孤寡布帛二匹。",
    "literal": "",
    "idiomatic": ""
  },
  "s0300": {
    "chinese": "復博、奉高、蛇丘、歷城，毋出今年租稅。",
    "literal": "",
    "idiomatic": ""
  },
  "s0301": {
    "chinese": "其赦天下，如乙卯赦令。",
    "literal": "",
    "idiomatic": ""
  },
  "s0302": {
    "chinese": "行所過毋有復作。",
    "literal": "",
    "idiomatic": ""
  },
  "s0303": {
    "chinese": "事在二年前，皆勿聽治。」",
    "literal": "",
    "idiomatic": ""
  },
  "s0304": {
    "chinese": "又下詔曰：「古者天子五載一巡狩，用事泰山，諸侯有朝宿地。",
    "literal": "",
    "idiomatic": ""
  },
  "s0305": {
    "chinese": "其令諸侯各治邸泰山下。」",
    "literal": "",
    "idiomatic": ""
  },
  "s0306": {
    "chinese": "天子既已封禪泰山，無風雨菑，而方士更言蓬萊諸神山若將可得，於是上欣然庶幾遇之，乃復東至海上望，冀遇蓬萊焉。",
    "literal": "",
    "idiomatic": ""
  },
  "s0307": {
    "chinese": "奉車子侯暴病，一日死。",
    "literal": "",
    "idiomatic": ""
  },
  "s0308": {
    "chinese": "上乃遂去，并海上，北至碣石，巡自遼西，歷北邊至九原。",
    "literal": "",
    "idiomatic": ""
  },
  "s0309": {
    "chinese": "五月，返至甘泉。",
    "literal": "",
    "idiomatic": ""
  },
  "s0310": {
    "chinese": "有司言寶鼎出為元鼎，以今年為元封元年。",
    "literal": "",
    "idiomatic": ""
  },
  "s0311": {
    "chinese": "其秋，有星茀于東井。",
    "literal": "",
    "idiomatic": ""
  },
  "s0312": {
    "chinese": "後十餘日，有星茀于三能。",
    "literal": "",
    "idiomatic": ""
  },
  "s0313": {
    "chinese": "望氣王朔言：「候獨見其星出如瓠，食頃復入焉。」",
    "literal": "",
    "idiomatic": ""
  },
  "s0314": {
    "chinese": "有司言曰：「陛下建漢家封禪，天其報德星雲。」",
    "literal": "",
    "idiomatic": ""
  },
  "s0315": {
    "chinese": "其來年冬，郊雍五帝，還，拜祝祠泰一。",
    "literal": "",
    "idiomatic": ""
  },
  "s0316": {
    "chinese": "贊饗曰：「德星昭衍，厥維休祥。",
    "literal": "",
    "idiomatic": ""
  },
  "s0317": {
    "chinese": "壽星仍出，淵耀光明。",
    "literal": "",
    "idiomatic": ""
  },
  "s0318": {
    "chinese": "信星昭見，皇帝敬拜泰祝之饗。」",
    "literal": "",
    "idiomatic": ""
  },
  "s0319": {
    "chinese": "其春，公孫卿言見神人東萊山，若云「見天子」。",
    "literal": "",
    "idiomatic": ""
  },
  "s0320": {
    "chinese": "天子於是幸緱氏城，拜卿為中大夫。",
    "literal": "",
    "idiomatic": ""
  },
  "s0321": {
    "chinese": "遂至東萊，宿留之數日，毋所見，見大人跡。",
    "literal": "",
    "idiomatic": ""
  },
  "s0322": {
    "chinese": "復遣方士求神怪采芝藥以千數。",
    "literal": "",
    "idiomatic": ""
  },
  "s0323": {
    "chinese": "是歲旱。",
    "literal": "",
    "idiomatic": ""
  },
  "s0324": {
    "chinese": "於是天子既出毋名，乃禱萬里沙，過祠泰山。",
    "literal": "",
    "idiomatic": ""
  },
  "s0325": {
    "chinese": "還至瓠子，自臨塞決河，留二日，沈祠而去。",
    "literal": "",
    "idiomatic": ""
  },
  "s0326": {
    "chinese": "使二卿將卒塞決河，河徙二渠，復禹之故跡焉。",
    "literal": "",
    "idiomatic": ""
  },
  "s0327": {
    "chinese": "是時既滅南越，越人勇之乃言「越人俗信鬼，而其祠皆見鬼，數有效。",
    "literal": "",
    "idiomatic": ""
  },
  "s0328": {
    "chinese": "昔東甌王敬鬼，壽至百六十歲。",
    "literal": "",
    "idiomatic": ""
  },
  "s0329": {
    "chinese": "後世謾怠，故衰秏」。",
    "literal": "",
    "idiomatic": ""
  },
  "s0330": {
    "chinese": "乃令越巫立越祝祠，安臺無壇，亦祠天神上帝百鬼，而以雞卜。",
    "literal": "",
    "idiomatic": ""
  },
  "s0331": {
    "chinese": "上信之，越祠雞卜始用焉。",
    "literal": "",
    "idiomatic": ""
  },
  "s0332": {
    "chinese": "公孫卿曰：「僊人可見，而上往常遽，以故不見。",
    "literal": "",
    "idiomatic": ""
  },
  "s0333": {
    "chinese": "今陛下可為觀，如緱氏城，置脯棗，神人宜可致。",
    "literal": "",
    "idiomatic": ""
  },
  "s0334": {
    "chinese": "且僊人好樓居。」",
    "literal": "",
    "idiomatic": ""
  },
  "s0335": {
    "chinese": "於是上令長安則作蜚廉桂觀，甘泉則作益延壽觀，使卿持節設具而候神人，乃作通天臺，置祠具其下，將招來神僊之屬。",
    "literal": "",
    "idiomatic": ""
  },
  "s0336": {
    "chinese": "於是甘泉更置前殿，始廣諸宮室。",
    "literal": "",
    "idiomatic": ""
  },
  "s0337": {
    "chinese": "夏，有芝生殿防內中。",
    "literal": "",
    "idiomatic": ""
  },
  "s0338": {
    "chinese": "天子為塞河，興通天臺，若有光雲，乃下詔曰：「甘泉防生芝九莖，赦天下，毋有復作。」",
    "literal": "",
    "idiomatic": ""
  },
  "s0339": {
    "chinese": "其明年，伐朝鮮。",
    "literal": "",
    "idiomatic": ""
  },
  "s0340": {
    "chinese": "夏，旱。",
    "literal": "",
    "idiomatic": ""
  },
  "s0341": {
    "chinese": "公孫卿曰：「黃帝時封則天旱，乾封三年。」",
    "literal": "",
    "idiomatic": ""
  },
  "s0342": {
    "chinese": "上乃下詔曰：「天旱，意乾封乎？",
    "literal": "",
    "idiomatic": ""
  },
  "s0343": {
    "chinese": "其令天下尊祠靈星焉。」",
    "literal": "",
    "idiomatic": ""
  },
  "s0344": {
    "chinese": "其明年，上郊雍，通回中道，巡之。",
    "literal": "",
    "idiomatic": ""
  },
  "s0345": {
    "chinese": "春，至鳴澤，從西河歸。",
    "literal": "",
    "idiomatic": ""
  },
  "s0346": {
    "chinese": "其明年冬，上巡南郡，至江陵而東。",
    "literal": "",
    "idiomatic": ""
  },
  "s0347": {
    "chinese": "登禮潛之天柱山，號曰南嶽。",
    "literal": "",
    "idiomatic": ""
  },
  "s0348": {
    "chinese": "浮江，自尋陽出樅陽，過彭蠡，祀其名山川。",
    "literal": "",
    "idiomatic": ""
  },
  "s0349": {
    "chinese": "北至瑯邪，并海上。",
    "literal": "",
    "idiomatic": ""
  },
  "s0350": {
    "chinese": "四月中，至奉高修封焉。",
    "literal": "",
    "idiomatic": ""
  },
  "s0351": {
    "chinese": "初，天子封泰山，泰山東北阯古時有明堂處，處險不敞。",
    "literal": "",
    "idiomatic": ""
  },
  "s0352": {
    "chinese": "上欲治明堂奉高旁，未曉其制度。",
    "literal": "",
    "idiomatic": ""
  },
  "s0353": {
    "chinese": "濟南人公玊帶上黃帝時明堂圖。",
    "literal": "",
    "idiomatic": ""
  },
  "s0354": {
    "chinese": "明堂圖中有一殿，四面無壁，以茅蓋，通水，圜宮垣為複道，上有樓，從西南入，命曰昆侖，天子從之入，以拜祠上帝焉。",
    "literal": "",
    "idiomatic": ""
  },
  "s0355": {
    "chinese": "於是上令奉高作明堂汶上，如帶圖。",
    "literal": "",
    "idiomatic": ""
  },
  "s0356": {
    "chinese": "及五年修封，則祠泰一、五帝於明堂上坐，令高皇帝祠坐對之。",
    "literal": "",
    "idiomatic": ""
  },
  "s0357": {
    "chinese": "祠后土於下房，以二十太牢。",
    "literal": "",
    "idiomatic": ""
  },
  "s0358": {
    "chinese": "天子從昆侖道入，始拜明堂如郊禮。",
    "literal": "",
    "idiomatic": ""
  },
  "s0359": {
    "chinese": "禮畢，燎堂下。",
    "literal": "",
    "idiomatic": ""
  },
  "s0360": {
    "chinese": "而上又上泰山，有祕祠其顛。",
    "literal": "",
    "idiomatic": ""
  },
  "s0361": {
    "chinese": "而泰山下祠五帝，各如其方，黃帝并赤帝，而有司侍祠焉。",
    "literal": "",
    "idiomatic": ""
  },
  "s0362": {
    "chinese": "泰山上舉火，下悉應之。",
    "literal": "",
    "idiomatic": ""
  },
  "s0363": {
    "chinese": "其後二歲，十一月甲子朔旦冬至，推歷者以本統。",
    "literal": "",
    "idiomatic": ""
  },
  "s0364": {
    "chinese": "天子親至泰山，以十一月甲子朔旦冬至日祠上帝明堂，每修封禪。",
    "literal": "",
    "idiomatic": ""
  },
  "s0365": {
    "chinese": "其贊饗曰：「天增授皇帝泰元神筴，周而復始。",
    "literal": "",
    "idiomatic": ""
  },
  "s0366": {
    "chinese": "皇帝敬拜泰一。」",
    "literal": "",
    "idiomatic": ""
  },
  "s0367": {
    "chinese": "東至海上，考入海及方士求神者，莫驗，然益遣，冀遇之。",
    "literal": "",
    "idiomatic": ""
  },
  "s0368": {
    "chinese": "十一月乙酉，柏梁災。",
    "literal": "",
    "idiomatic": ""
  },
  "s0369": {
    "chinese": "十二月甲午朔，上親禪高里，祠后土。",
    "literal": "",
    "idiomatic": ""
  },
  "s0370": {
    "chinese": "臨渤海，將以望祠蓬萊之屬，冀至殊庭焉。",
    "literal": "",
    "idiomatic": ""
  },
  "s0371": {
    "chinese": "上還，以柏梁災故，朝受計甘泉。",
    "literal": "",
    "idiomatic": ""
  },
  "s0372": {
    "chinese": "公孫卿曰：「黃帝就青靈臺，十二日燒，黃帝乃治明庭。",
    "literal": "",
    "idiomatic": ""
  },
  "s0373": {
    "chinese": "明庭，甘泉也。」",
    "literal": "",
    "idiomatic": ""
  },
  "s0374": {
    "chinese": "方士多言古帝王有都甘泉者。",
    "literal": "",
    "idiomatic": ""
  },
  "s0375": {
    "chinese": "其後天子又朝諸侯甘泉，甘泉作諸侯邸。",
    "literal": "",
    "idiomatic": ""
  },
  "s0376": {
    "chinese": "勇之乃曰：「越俗有火災，復起屋必以大，用勝服之。」",
    "literal": "",
    "idiomatic": ""
  },
  "s0377": {
    "chinese": "於是作建章宮，度為千門萬戶。",
    "literal": "",
    "idiomatic": ""
  },
  "s0378": {
    "chinese": "前殿度高未央，其東則鳳闕，高二十餘丈。",
    "literal": "",
    "idiomatic": ""
  },
  "s0379": {
    "chinese": "其西則唐中，數十里虎圈。",
    "literal": "",
    "idiomatic": ""
  },
  "s0380": {
    "chinese": "其北治大池，漸臺高二十餘丈，名曰泰液池，中有蓬萊、方丈、瀛洲、壺梁，象海中神山龜魚之屬。",
    "literal": "",
    "idiomatic": ""
  },
  "s0381": {
    "chinese": "其南有玉堂、璧門、大鳥之屬。",
    "literal": "",
    "idiomatic": ""
  },
  "s0382": {
    "chinese": "乃立神明臺、井幹樓，度五十餘丈，輦道相屬焉。",
    "literal": "",
    "idiomatic": ""
  },
  "s0383": {
    "chinese": "夏，漢改歷，以正月為歲首，而色上黃，官名更印章以五字。",
    "literal": "",
    "idiomatic": ""
  },
  "s0384": {
    "chinese": "因為太初元年。",
    "literal": "",
    "idiomatic": ""
  },
  "s0385": {
    "chinese": "是歲，西伐大宛。",
    "literal": "",
    "idiomatic": ""
  },
  "s0386": {
    "chinese": "蝗大起。",
    "literal": "",
    "idiomatic": ""
  },
  "s0387": {
    "chinese": "丁夫人、雒陽虞初等以方祠詛匈奴、大宛焉。",
    "literal": "",
    "idiomatic": ""
  },
  "s0388": {
    "chinese": "其明年，有司言雍五畤無牢熟具，芬芳不備。",
    "literal": "",
    "idiomatic": ""
  },
  "s0389": {
    "chinese": "乃命祠官進畤犢牢具，五色食所勝，而以木禺馬代駒焉。",
    "literal": "",
    "idiomatic": ""
  },
  "s0390": {
    "chinese": "獨五帝用駒，行親郊用駒。",
    "literal": "",
    "idiomatic": ""
  },
  "s0391": {
    "chinese": "及諸名山川用駒者，悉以木禺馬代。",
    "literal": "",
    "idiomatic": ""
  },
  "s0392": {
    "chinese": "行過，乃用駒。",
    "literal": "",
    "idiomatic": ""
  },
  "s0393": {
    "chinese": "他禮如故。",
    "literal": "",
    "idiomatic": ""
  },
  "s0394": {
    "chinese": "其明年，東巡海上，考神僊之屬，未有驗者。",
    "literal": "",
    "idiomatic": ""
  },
  "s0395": {
    "chinese": "方士有言「黃帝時為五城十二樓，以候神人於執期，命曰迎年」。",
    "literal": "",
    "idiomatic": ""
  },
  "s0396": {
    "chinese": "上許作之如方，名曰明年。",
    "literal": "",
    "idiomatic": ""
  },
  "s0397": {
    "chinese": "上親禮祠上帝，衣上黃焉。",
    "literal": "",
    "idiomatic": ""
  },
  "s0398": {
    "chinese": "公玊帶曰：「黃帝時雖封泰山，然風后、封鉅、岐伯令黃帝封東泰山，禪凡山合符，然後不死焉。」",
    "literal": "",
    "idiomatic": ""
  },
  "s0399": {
    "chinese": "天子既令設祠具，至東泰山，東泰山卑小，不稱其聲，乃令祠官禮之，而不封禪焉。",
    "literal": "",
    "idiomatic": ""
  },
  "s0400": {
    "chinese": "其後令帶奉祠候神物。",
    "literal": "",
    "idiomatic": ""
  },
  "s0401": {
    "chinese": "夏，遂還泰山，修五年之禮如前，而加禪祠石閭。",
    "literal": "",
    "idiomatic": ""
  },
  "s0402": {
    "chinese": "石閭者，在泰山下阯南方，方士多言此僊人之閭也，故上親禪焉。",
    "literal": "",
    "idiomatic": ""
  },
  "s0403": {
    "chinese": "其後五年，復至泰山修封，還過祭常山。",
    "literal": "",
    "idiomatic": ""
  },
  "s0404": {
    "chinese": "今天子所興祠，泰一、后土，三年親郊祠，建漢家封禪，五年一修封。",
    "literal": "",
    "idiomatic": ""
  },
  "s0405": {
    "chinese": "薄忌泰一及三一、冥羊、馬行、赤星，五，寬舒之祠官以歲時致禮。",
    "literal": "",
    "idiomatic": ""
  },
  "s0406": {
    "chinese": "凡六祠，皆太祝領之。",
    "literal": "",
    "idiomatic": ""
  },
  "s0407": {
    "chinese": "至如八神諸神，明年、凡山他名祠，行過則祀，去則已。",
    "literal": "",
    "idiomatic": ""
  },
  "s0408": {
    "chinese": "方士所興祠，各自主，其人終則已，祠官弗主。",
    "literal": "",
    "idiomatic": ""
  },
  "s0409": {
    "chinese": "他祠皆如其故。",
    "literal": "",
    "idiomatic": ""
  },
  "s0410": {
    "chinese": "今上封禪，其後十二歲而還，遍於五岳、四瀆矣。",
    "literal": "",
    "idiomatic": ""
  },
  "s0411": {
    "chinese": "而方士之候祠神人，入海求蓬萊，終無有驗。",
    "literal": "",
    "idiomatic": ""
  },
  "s0412": {
    "chinese": "而公孫卿之候神者，猶以大人跡為解，無其效。",
    "literal": "",
    "idiomatic": ""
  },
  "s0413": {
    "chinese": "天子益怠厭方士之怪迂語矣，然終羈縻弗絕，冀遇其真。",
    "literal": "",
    "idiomatic": ""
  },
  "s0414": {
    "chinese": "自此之後，方士言祠神者彌眾，然其效可睹矣。",
    "literal": "",
    "idiomatic": ""
  },
  "s0415": {
    "chinese": "太史公曰：余從巡祭天地諸神名山川而封禪焉。",
    "literal": "",
    "idiomatic": ""
  },
  "s0416": {
    "chinese": "入壽宮侍祠神語，究觀方士祠官之言，於是退而論次自古以來用事於鬼神者，具見其表裏。",
    "literal": "",
    "idiomatic": ""
  },
  "s0417": {
    "chinese": "後有君子，得以覽焉。",
    "literal": "",
    "idiomatic": ""
  },
  "s0418": {
    "chinese": "至若俎豆珪幣之詳，獻酬之禮，則有司存焉。",
    "literal": "",
    "idiomatic": ""
  }
}