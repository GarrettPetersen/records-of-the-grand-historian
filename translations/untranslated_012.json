{
  "s0001": {
    "chinese": "孝哀皇帝，元帝庶孫，定陶恭王子也。",
    "literal": "",
    "idiomatic": ""
  },
  "s0002": {
    "chinese": "母曰丁姬。",
    "literal": "",
    "idiomatic": ""
  },
  "s0003": {
    "chinese": "年三歲嗣立為王，長好文辭法律。",
    "literal": "",
    "idiomatic": ""
  },
  "s0004": {
    "chinese": "元延四年入朝，盡從傅、相、中尉。",
    "literal": "",
    "idiomatic": ""
  },
  "s0005": {
    "chinese": "時成帝少弟中山孝王亦來朝，獨從傅。",
    "literal": "",
    "idiomatic": ""
  },
  "s0006": {
    "chinese": "上怪之，以問定陶王，對曰：「令，諸侯王朝，得從其國二千石。",
    "literal": "",
    "idiomatic": ""
  },
  "s0007": {
    "chinese": "傅、相、中尉皆國二千石，故盡從之。」",
    "literal": "",
    "idiomatic": ""
  },
  "s0008": {
    "chinese": "上令誦詩，通習，能說。",
    "literal": "",
    "idiomatic": ""
  },
  "s0009": {
    "chinese": "他日問中山王：「",
    "literal": "",
    "idiomatic": ""
  },
  "s0010": {
    "chinese": "獨從傅在何法令？」",
    "literal": "",
    "idiomatic": ""
  },
  "s0011": {
    "chinese": "不能對。",
    "literal": "",
    "idiomatic": ""
  },
  "s0012": {
    "chinese": "令誦尚書，又廢。",
    "literal": "",
    "idiomatic": ""
  },
  "s0013": {
    "chinese": "及賜食於前，後飽；",
    "literal": "",
    "idiomatic": ""
  },
  "s0014": {
    "chinese": "起下，陉係解。",
    "literal": "",
    "idiomatic": ""
  },
  "s0015": {
    "chinese": "成帝由此以為不能，而賢定陶王，數稱其材。",
    "literal": "",
    "idiomatic": ""
  },
  "s0016": {
    "chinese": "時王祖母傅太后隨王來朝，私賂遺上所幸趙昭儀及帝舅票騎將軍曲陽侯王根。",
    "literal": "",
    "idiomatic": ""
  },
  "s0017": {
    "chinese": "昭儀及根見上亡子，亦欲豫自結為長久計，皆更稱定陶王，勸帝以為嗣。",
    "literal": "",
    "idiomatic": ""
  },
  "s0018": {
    "chinese": "成帝亦自美其材，為加元服而遣之，時年十七矣。",
    "literal": "",
    "idiomatic": ""
  },
  "s0019": {
    "chinese": "明年，使執金吾任宏守大鴻臚，持節徵定陶王，立為皇太子。",
    "literal": "",
    "idiomatic": ""
  },
  "s0020": {
    "chinese": "謝曰：「臣幸得繼父守藩為諸侯王，材質不足以假充太子之宮。",
    "literal": "",
    "idiomatic": ""
  },
  "s0021": {
    "chinese": "陛下聖德寬仁，敬承祖宗，奉順神祇，宜蒙福祐子孫千億之報。",
    "literal": "",
    "idiomatic": ""
  },
  "s0022": {
    "chinese": "臣願且得留國邸，旦夕奉問起居，俟有聖嗣，歸國守藩。」",
    "literal": "",
    "idiomatic": ""
  },
  "s0023": {
    "chinese": "書奏，天子報聞。",
    "literal": "",
    "idiomatic": ""
  },
  "s0024": {
    "chinese": "後月餘，立楚孝王孫景為定陶王，奉恭王祀，所以獎厲太子專為後之誼。",
    "literal": "",
    "idiomatic": ""
  },
  "s0025": {
    "chinese": "語在外戚傳。",
    "literal": "",
    "idiomatic": ""
  },
  "s0026": {
    "chinese": "綏和二年三月，成帝崩。",
    "literal": "",
    "idiomatic": ""
  },
  "s0027": {
    "chinese": "四月丙午，太子即皇帝位，謁高廟。",
    "literal": "",
    "idiomatic": ""
  },
  "s0028": {
    "chinese": "尊皇太后曰太皇太后，皇后曰皇太后。",
    "literal": "",
    "idiomatic": ""
  },
  "s0029": {
    "chinese": "大赦天下。",
    "literal": "",
    "idiomatic": ""
  },
  "s0030": {
    "chinese": "賜宗室王子有屬者馬各一駟，吏民爵，百戶牛酒，三老、孝弟力田、鰥寡孤獨帛。",
    "literal": "",
    "idiomatic": ""
  },
  "s0031": {
    "chinese": "太皇太后詔尊定陶恭王為恭皇。",
    "literal": "",
    "idiomatic": ""
  },
  "s0032": {
    "chinese": "五月丙戌，立皇后傅氏。",
    "literal": "",
    "idiomatic": ""
  },
  "s0033": {
    "chinese": "詔曰：「春秋『母以子貴』，尊定陶太后曰恭皇太后，丁姬曰恭皇后，各置左右詹事，食邑如長信宮、中宮。」",
    "literal": "",
    "idiomatic": ""
  },
  "s0034": {
    "chinese": "追尊傅父為崇祖侯、丁父為褒德侯。",
    "literal": "",
    "idiomatic": ""
  },
  "s0035": {
    "chinese": "封舅丁明為陽安侯，舅子滿為平周侯。",
    "literal": "",
    "idiomatic": ""
  },
  "s0036": {
    "chinese": "追諡滿父忠為平周懷侯，皇后父晏為孔鄉侯，皇太后弟侍中光祿大夫趙欽為新成侯。",
    "literal": "",
    "idiomatic": ""
  },
  "s0037": {
    "chinese": "六月，詔曰：「鄭聲淫而亂樂，聖王所放，其罷樂府。」",
    "literal": "",
    "idiomatic": ""
  },
  "s0038": {
    "chinese": "曲陽侯根前以大司馬建社稷策，益封二千戶。",
    "literal": "",
    "idiomatic": ""
  },
  "s0039": {
    "chinese": "太僕安陽侯舜輔導有舊恩，益封五百戶，及丞相孔光、大司空氾鄉侯何武益封各千戶。",
    "literal": "",
    "idiomatic": ""
  },
  "s0040": {
    "chinese": "詔曰：「河間王良喪太后三年，為宗室儀表，益封萬戶。」",
    "literal": "",
    "idiomatic": ""
  },
  "s0041": {
    "chinese": "又曰：「制節謹度以防奢淫，為政所先，百王不易之道也。",
    "literal": "",
    "idiomatic": ""
  },
  "s0042": {
    "chinese": "諸侯王、列侯、公主、吏二千石及豪富民多畜奴婢，田宅亡限，與民爭利，百姓失職，重困不足。",
    "literal": "",
    "idiomatic": ""
  },
  "s0043": {
    "chinese": "其議限列。」",
    "literal": "",
    "idiomatic": ""
  },
  "s0044": {
    "chinese": "有司條奏：「諸王、列侯得名田國中，列侯在長安及公主名田縣道，關內侯、吏民名田，皆無得過三十頃。",
    "literal": "",
    "idiomatic": ""
  },
  "s0045": {
    "chinese": "諸侯王奴婢二百人，列侯、公主百人，關內侯、吏民三十人。",
    "literal": "",
    "idiomatic": ""
  },
  "s0046": {
    "chinese": "年六十以上，十歲以下，不在數中。",
    "literal": "",
    "idiomatic": ""
  },
  "s0047": {
    "chinese": "賈人皆不得名田、為吏，犯者以律論。",
    "literal": "",
    "idiomatic": ""
  },
  "s0048": {
    "chinese": "諸名田畜奴婢過品，皆沒入縣官。",
    "literal": "",
    "idiomatic": ""
  },
  "s0049": {
    "chinese": "齊三服官、諸官織綺繡，難成，害女紅之物，皆止，無作輸。",
    "literal": "",
    "idiomatic": ""
  },
  "s0050": {
    "chinese": "除任子令及誹謗詆欺法。",
    "literal": "",
    "idiomatic": ""
  },
  "s0051": {
    "chinese": "掖庭宮人年三十以下，出嫁之。",
    "literal": "",
    "idiomatic": ""
  },
  "s0052": {
    "chinese": "官奴婢五十以上，免為庶人。",
    "literal": "",
    "idiomatic": ""
  },
  "s0053": {
    "chinese": "禁郡國無得獻名獸。",
    "literal": "",
    "idiomatic": ""
  },
  "s0054": {
    "chinese": "益吏三百石以下奉。",
    "literal": "",
    "idiomatic": ""
  },
  "s0055": {
    "chinese": "察吏殘賊酷虐者，以時退。",
    "literal": "",
    "idiomatic": ""
  },
  "s0056": {
    "chinese": "有司無得舉赦前往事。",
    "literal": "",
    "idiomatic": ""
  },
  "s0057": {
    "chinese": "博士弟子父母死，予寧三年。」",
    "literal": "",
    "idiomatic": ""
  },
  "s0058": {
    "chinese": "秋，曲陽侯王根、成都侯王況皆有罪。",
    "literal": "",
    "idiomatic": ""
  },
  "s0059": {
    "chinese": "根就國，況免為庶人，歸故郡。",
    "literal": "",
    "idiomatic": ""
  },
  "s0060": {
    "chinese": "詔曰：「朕承宗廟之重，戰戰兢兢，懼失天心。",
    "literal": "",
    "idiomatic": ""
  },
  "s0061": {
    "chinese": "間者日月亡光，五星失行，郡國比比地動。",
    "literal": "",
    "idiomatic": ""
  },
  "s0062": {
    "chinese": "乃者河南、穎川郡水出，流殺人民，壞敗廬舍。",
    "literal": "",
    "idiomatic": ""
  },
  "s0063": {
    "chinese": "朕之不德，民反蒙辜，朕甚懼焉。",
    "literal": "",
    "idiomatic": ""
  },
  "s0064": {
    "chinese": "已遣光祿大夫循行舉籍，賜死者棺錢，人三千。",
    "literal": "",
    "idiomatic": ""
  },
  "s0065": {
    "chinese": "其令水所傷縣邑及他郡國災害什四以上，民貲不滿十萬，皆無出今年租賦。」",
    "literal": "",
    "idiomatic": ""
  },
  "s0066": {
    "chinese": "建平元年春正月，赦天下。",
    "literal": "",
    "idiomatic": ""
  },
  "s0067": {
    "chinese": "侍中騎都尉新成侯趙欽、成陽侯趙訢皆有罪，免為庶人，徙遼西。",
    "literal": "",
    "idiomatic": ""
  },
  "s0068": {
    "chinese": "太皇太后詔外家王氏田非冢塋，皆以賦貧民。",
    "literal": "",
    "idiomatic": ""
  },
  "s0069": {
    "chinese": "二月，詔曰：「蓋聞聖王之治，以得賢為首。",
    "literal": "",
    "idiomatic": ""
  },
  "s0070": {
    "chinese": "其與大司馬、列侯、將軍、中二千石、州牧、守、相舉孝弟惇厚能直言通政事，延于側陋可親民者，各一人。」",
    "literal": "",
    "idiomatic": ""
  },
  "s0071": {
    "chinese": "三月，賜諸侯王、公主、列侯、丞相、將軍、中二千石、中都官郎吏金錢帛，各有差。",
    "literal": "",
    "idiomatic": ""
  },
  "s0072": {
    "chinese": "冬，中山孝王太后媛、弟宜鄉侯馮參有罪，皆自殺。",
    "literal": "",
    "idiomatic": ""
  },
  "s0073": {
    "chinese": "二年春三月，罷大司空，復御史大夫。",
    "literal": "",
    "idiomatic": ""
  },
  "s0074": {
    "chinese": "夏四月，詔曰：「漢家之制，推親親以顯尊尊。",
    "literal": "",
    "idiomatic": ""
  },
  "s0075": {
    "chinese": "定陶恭皇之號不宜復稱定陶。",
    "literal": "",
    "idiomatic": ""
  },
  "s0076": {
    "chinese": "尊恭皇太后曰帝太太后，稱永信宮；",
    "literal": "",
    "idiomatic": ""
  },
  "s0077": {
    "chinese": "恭皇后曰帝太后，稱中安宮。",
    "literal": "",
    "idiomatic": ""
  },
  "s0078": {
    "chinese": "立恭皇廟于京師。",
    "literal": "",
    "idiomatic": ""
  },
  "s0079": {
    "chinese": "赦天下徒。」",
    "literal": "",
    "idiomatic": ""
  },
  "s0080": {
    "chinese": "罷州牧，復刺史。",
    "literal": "",
    "idiomatic": ""
  },
  "s0081": {
    "chinese": "六月庚申，帝太后丁氏崩。",
    "literal": "",
    "idiomatic": ""
  },
  "s0082": {
    "chinese": "上曰：「朕聞夫婦一體。",
    "literal": "",
    "idiomatic": ""
  },
  "s0083": {
    "chinese": "《詩》云：『穀則異室，死則同穴。』",
    "literal": "",
    "idiomatic": ""
  },
  "s0084": {
    "chinese": "昔季武子成寑，杜氏之殯在西階下，請合葬而許之。",
    "literal": "",
    "idiomatic": ""
  },
  "s0085": {
    "chinese": "附葬之禮，自周興焉。",
    "literal": "",
    "idiomatic": ""
  },
  "s0086": {
    "chinese": "『郁郁乎文哉！",
    "literal": "",
    "idiomatic": ""
  },
  "s0087": {
    "chinese": "吾從周。』",
    "literal": "",
    "idiomatic": ""
  },
  "s0088": {
    "chinese": "孝子事亡如事存。",
    "literal": "",
    "idiomatic": ""
  },
  "s0089": {
    "chinese": "帝太后宜起陵恭皇之園。」",
    "literal": "",
    "idiomatic": ""
  },
  "s0090": {
    "chinese": "遂葬定陶。",
    "literal": "",
    "idiomatic": ""
  },
  "s0091": {
    "chinese": "發陳留、濟陰近郡國五萬人穿復土。",
    "literal": "",
    "idiomatic": ""
  },
  "s0092": {
    "chinese": "七月，以渭城西北原上永陵亭部為初陵。",
    "literal": "",
    "idiomatic": ""
  },
  "s0093": {
    "chinese": "勿徙郡國民，使得自安。",
    "literal": "",
    "idiomatic": ""
  },
  "s0094": {
    "chinese": "八月，詔曰：「時詔夏賀良等建言改元易號，增益漏刻，可以永安國家。",
    "literal": "",
    "idiomatic": ""
  },
  "s0095": {
    "chinese": "朕過聽賀良等言，冀為海內獲福，卒亡嘉應。",
    "literal": "",
    "idiomatic": ""
  },
  "s0096": {
    "chinese": "皆違經背古，不合時宜。",
    "literal": "",
    "idiomatic": ""
  },
  "s0097": {
    "chinese": "六月甲子制書，非赦令也，皆蠲除之。",
    "literal": "",
    "idiomatic": ""
  },
  "s0098": {
    "chinese": "賀良等反道惑眾，下有司。」",
    "literal": "",
    "idiomatic": ""
  },
  "s0099": {
    "chinese": "皆伏辜。",
    "literal": "",
    "idiomatic": ""
  },
  "s0100": {
    "chinese": "丞相博、御史大夫玄、孔鄉侯晏有罪。",
    "literal": "",
    "idiomatic": ""
  },
  "s0101": {
    "chinese": "博自殺，玄減死二等論，晏削戶四分之一。",
    "literal": "",
    "idiomatic": ""
  },
  "s0102": {
    "chinese": "語在博傳。",
    "literal": "",
    "idiomatic": ""
  },
  "s0103": {
    "chinese": "三年春正月，立廣德夷王弟廣漢為廣平王。",
    "literal": "",
    "idiomatic": ""
  },
  "s0104": {
    "chinese": "癸卯，帝太太后所居桂宮正殿火。",
    "literal": "",
    "idiomatic": ""
  },
  "s0105": {
    "chinese": "三月己酉，丞相當薨。",
    "literal": "",
    "idiomatic": ""
  },
  "s0106": {
    "chinese": "有星孛于河鼓。",
    "literal": "",
    "idiomatic": ""
  },
  "s0107": {
    "chinese": "夏六月，立魯頃王子郚鄉侯閔為王。",
    "literal": "",
    "idiomatic": ""
  },
  "s0108": {
    "chinese": "冬十一月壬子，復甘泉泰畤、汾陰后土祠，罷南北郊。",
    "literal": "",
    "idiomatic": ""
  },
  "s0109": {
    "chinese": "東平王雲、雲后謁、安成恭侯夫人放皆有罪。",
    "literal": "",
    "idiomatic": ""
  },
  "s0110": {
    "chinese": "雲自殺，謁、放棄市。",
    "literal": "",
    "idiomatic": ""
  },
  "s0111": {
    "chinese": "四年春，大旱。",
    "literal": "",
    "idiomatic": ""
  },
  "s0112": {
    "chinese": "關東民傳行西王母籌，經歷郡國，西入關至京師。",
    "literal": "",
    "idiomatic": ""
  },
  "s0113": {
    "chinese": "民又會聚祠西王母，或夜持火上屋，擊鼓號呼相驚恐。",
    "literal": "",
    "idiomatic": ""
  },
  "s0114": {
    "chinese": "二月，封帝太太后從弟侍中傅商為汝昌侯，太后同母弟子侍中鄭業為陽信侯。",
    "literal": "",
    "idiomatic": ""
  },
  "s0115": {
    "chinese": "三月，侍中駙馬都尉董賢、光祿大夫息夫躬、南陽太守孫寵皆以告東平王封列侯。",
    "literal": "",
    "idiomatic": ""
  },
  "s0116": {
    "chinese": "語在賢傳。",
    "literal": "",
    "idiomatic": ""
  },
  "s0117": {
    "chinese": "夏五月，賜中二千石至六百石及天下男子爵。",
    "literal": "",
    "idiomatic": ""
  },
  "s0118": {
    "chinese": "六月，尊帝太太后為皇太太后。",
    "literal": "",
    "idiomatic": ""
  },
  "s0119": {
    "chinese": "秋八月，恭皇園北門災。",
    "literal": "",
    "idiomatic": ""
  },
  "s0120": {
    "chinese": "冬，詔將軍、中二千石舉明兵法有大慮者。",
    "literal": "",
    "idiomatic": ""
  },
  "s0121": {
    "chinese": "丁巳，皇太太后傅氏崩。",
    "literal": "",
    "idiomatic": ""
  },
  "s0122": {
    "chinese": "三月，丞相嘉有罪，下獄死。",
    "literal": "",
    "idiomatic": ""
  },
  "s0123": {
    "chinese": "秋九月，大司馬票騎將軍丁明免。",
    "literal": "",
    "idiomatic": ""
  },
  "s0124": {
    "chinese": "孝元廟殿門銅龜蛇鋪首鳴。",
    "literal": "",
    "idiomatic": ""
  },
  "s0125": {
    "chinese": "二年春正月，匈奴單于、烏孫大昆彌來朝。",
    "literal": "",
    "idiomatic": ""
  },
  "s0126": {
    "chinese": "二月，歸國，單于不說。",
    "literal": "",
    "idiomatic": ""
  },
  "s0127": {
    "chinese": "語在匈奴傳。",
    "literal": "",
    "idiomatic": ""
  },
  "s0128": {
    "chinese": "夏四月壬辰晦，日有蝕之。",
    "literal": "",
    "idiomatic": ""
  },
  "s0129": {
    "chinese": "五月，正三公官分職。",
    "literal": "",
    "idiomatic": ""
  },
  "s0130": {
    "chinese": "大司馬衛將軍董賢為大司馬，丞相孔光為大司徒，御史大夫彭宣為大司空，封長平侯。",
    "literal": "",
    "idiomatic": ""
  },
  "s0131": {
    "chinese": "正司直、司隸，造司寇職，事未定。",
    "literal": "",
    "idiomatic": ""
  },
  "s0132": {
    "chinese": "六月戊午，帝崩于未央宮。",
    "literal": "",
    "idiomatic": ""
  },
  "s0133": {
    "chinese": "秋九月壬寅，葬義陵。",
    "literal": "",
    "idiomatic": ""
  },
  "s0134": {
    "chinese": "贊曰：孝哀自為藩王及充太子之宮，文辭博敏，幼有令聞。",
    "literal": "",
    "idiomatic": ""
  },
  "s0135": {
    "chinese": "睹孝成世祿去王室，權柄外移，是故臨朝婁誅大臣，欲彊主威，以則武、宣。",
    "literal": "",
    "idiomatic": ""
  },
  "s0136": {
    "chinese": "雅性不好聲色，時覽卞射武戲。",
    "literal": "",
    "idiomatic": ""
  },
  "s0137": {
    "chinese": "即位痿痺，末年寖劇。",
    "literal": "",
    "idiomatic": ""
  },
  "s0138": {
    "chinese": "饗國不永，哀哉！",
    "literal": "",
    "idiomatic": ""
  }
}