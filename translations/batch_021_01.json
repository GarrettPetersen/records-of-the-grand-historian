{
  "s0001": {
    "chinese": "師古曰：「漢制，三公號稱萬石，其俸月各三百五十斛穀。",
    "literal": "",
    "idiomatic": ""
  },
  "s0002": {
    "chinese": "其稱中二千石者月各百八十斛，二千石者百二十斛，比二千石者百斛，千石者九十斛，比千石者八十斛，六百石者七十斛，比六百石者六十斛，四百石者五十斛，比四百石者四十五斛，三百石者四十斛，比三百石者三十七斛，二百石者三十斛，比二百石者二十七斛，一百石者十六斛。」",
    "literal": "",
    "idiomatic": ""
  },
  "s0003": {
    "chinese": "〉",
    "literal": "",
    "idiomatic": ""
  },
  "s0004": {
    "chinese": "易敘宓羲、神農、黃帝作敎化民，[1]而傳述其官，[2]以為宓羲龍師名官，[3]神農火師火名，[4]黃帝雲師雲名，[5]少昊鳥師鳥名。",
    "literal": "",
    "idiomatic": ""
  },
  "s0005": {
    "chinese": "[6]自顓頊以來，為民師而命以民事，[7]有重黎、句芒、祝融、后土、蓐收、玄冥之官，然已上矣。",
    "literal": "",
    "idiomatic": ""
  },
  "s0006": {
    "chinese": "[8]書載唐虞之際，命羲和四子[9]順天文，授民時；",
    "literal": "",
    "idiomatic": ""
  },
  "s0007": {
    "chinese": "咨四岳，以舉賢材，揚側陋；",
    "literal": "",
    "idiomatic": ""
  },
  "s0008": {
    "chinese": "[10]十有二牧，柔遠能邇；",
    "literal": "",
    "idiomatic": ""
  },
  "s0009": {
    "chinese": "[11]禹作司空，平水土；",
    "literal": "",
    "idiomatic": ""
  },
  "s0010": {
    "chinese": "[12]棄作后稷，播百穀；",
    "literal": "",
    "idiomatic": ""
  },
  "s0011": {
    "chinese": "[13]禼作司徒，敷五敎；",
    "literal": "",
    "idiomatic": ""
  },
  "s0012": {
    "chinese": "[14]咎繇作士，正五刑；",
    "literal": "",
    "idiomatic": ""
  },
  "s0013": {
    "chinese": "[15]垂作共工，利器用；",
    "literal": "",
    "idiomatic": ""
  },
  "s0014": {
    "chinese": "[16]�作朕虞，育草木鳥獸；",
    "literal": "",
    "idiomatic": ""
  },
  "s0015": {
    "chinese": "[17]伯夷作秩宗，典三禮；",
    "literal": "",
    "idiomatic": ""
  },
  "s0016": {
    "chinese": "[18]夔典樂，和神人；",
    "literal": "",
    "idiomatic": ""
  },
  "s0017": {
    "chinese": "[19]龍作納言，出入帝命。",
    "literal": "",
    "idiomatic": ""
  },
  "s0018": {
    "chinese": "[20]夏、殷亡聞焉，[21]周官則備矣。",
    "literal": "",
    "idiomatic": ""
  },
  "s0019": {
    "chinese": "[22]天官冢宰，地官司徒，春官宗伯，夏官司馬，秋官司冦，冬官司空，是為六卿，[23]各有徒屬職分，用於百事。",
    "literal": "",
    "idiomatic": ""
  },
  "s0020": {
    "chinese": "[24]太師、太傅、太保，是為三公，[25]蓋參天子，坐而議政，無不緫統，故不以一職為官名。",
    "literal": "",
    "idiomatic": ""
  },
  "s0021": {
    "chinese": "又立三少為之副，少師、少傅、少保，是為孤卿，與六卿為九焉。",
    "literal": "",
    "idiomatic": ""
  },
  "s0022": {
    "chinese": "記曰三公無官，言有其人然后充之，[26]舜之於堯，伊尹於湯，周公、召公於周，是也。",
    "literal": "",
    "idiomatic": ""
  },
  "s0023": {
    "chinese": "或說司馬主天，司徒主人，司空主土，是為三公。",
    "literal": "",
    "idiomatic": ""
  },
  "s0024": {
    "chinese": "四岳謂四方諸侯。",
    "literal": "",
    "idiomatic": ""
  },
  "s0025": {
    "chinese": "自周衰，官失而百職亂，戰國並爭，各變異。",
    "literal": "",
    "idiomatic": ""
  },
  "s0026": {
    "chinese": "秦兼天下，建皇帝之號，[27]立百官之職。",
    "literal": "",
    "idiomatic": ""
  },
  "s0027": {
    "chinese": "漢因循而不革，[28]明簡易，隨時宜也。",
    "literal": "",
    "idiomatic": ""
  },
  "s0028": {
    "chinese": "其後頗有所改。",
    "literal": "",
    "idiomatic": ""
  },
  "s0029": {
    "chinese": "王莽篡位，慕從古官，而吏民弗安，亦多虐政，遂以亂亡。",
    "literal": "",
    "idiomatic": ""
  },
  "s0030": {
    "chinese": "故略表舉大分，[29]以通古今，備溫故知新之義云。",
    "literal": "",
    "idiomatic": ""
  }
}