{
  "s0001": {
    "chinese": "易敘宓羲、神農、皇帝作教化民，而傳述其官，以為宓羲龍師名官，神農火師火名，黃帝雲師雲名，少昊鳥師鳥名。",
    "literal": "",
    "idiomatic": ""
  },
  "s0002": {
    "chinese": "自顓頊以來，為民師而命以民事，有重黎、句芒、祝融、后土、蓐收、玄冥之官，然已上矣。",
    "literal": "",
    "idiomatic": ""
  },
  "s0003": {
    "chinese": "書載唐虞之際，命羲和四子順天文，授民時；",
    "literal": "",
    "idiomatic": ""
  },
  "s0004": {
    "chinese": "咨四岳，以舉賢材，揚側陃；",
    "literal": "",
    "idiomatic": ""
  },
  "s0005": {
    "chinese": "十有二牧，柔遠能邇；",
    "literal": "",
    "idiomatic": ""
  },
  "s0006": {
    "chinese": "禹作司空，平水土；",
    "literal": "",
    "idiomatic": ""
  },
  "s0007": {
    "chinese": "棄作后稷，播百穀；",
    "literal": "",
    "idiomatic": ""
  },
  "s0008": {
    "chinese": "镨作司徒，敷五教；",
    "literal": "",
    "idiomatic": ""
  },
  "s0009": {
    "chinese": "咎繇作士，正五刑；",
    "literal": "",
    "idiomatic": ""
  },
  "s0010": {
    "chinese": "垂作共工，利器用；",
    "literal": "",
    "idiomatic": ""
  },
  "s0011": {
    "chinese": "籄作朕虞，育草木鳥獸；",
    "literal": "",
    "idiomatic": ""
  },
  "s0012": {
    "chinese": "伯夷作秩宗，典三禮；",
    "literal": "",
    "idiomatic": ""
  },
  "s0013": {
    "chinese": "夔典樂，和神人；",
    "literal": "",
    "idiomatic": ""
  },
  "s0014": {
    "chinese": "龍作納言，出入帝命。",
    "literal": "",
    "idiomatic": ""
  },
  "s0015": {
    "chinese": "夏、殷亡聞焉，周官則備矣。",
    "literal": "",
    "idiomatic": ""
  },
  "s0016": {
    "chinese": "天官冢宰，地官司徒，春官宗伯，夏官司馬，秋官司寇，冬官司空，是為六卿，各有徒屬職分，用於百事。",
    "literal": "",
    "idiomatic": ""
  },
  "s0017": {
    "chinese": "太師、太傅、太保，是為三公，蓋參天子，坐而議政，無不總統，故不以一職為官名。",
    "literal": "",
    "idiomatic": ""
  },
  "s0018": {
    "chinese": "又立三少為之副，少師、少傅、少保，是為孤卿，與六卿為九焉。",
    "literal": "",
    "idiomatic": ""
  },
  "s0019": {
    "chinese": "記曰三公無官，言有其人然後充之，舜之於堯，伊尹於湯，周公、召公於周，是也。",
    "literal": "",
    "idiomatic": ""
  },
  "s0020": {
    "chinese": "或說司馬主天，司徒主人，司空主土，是為三公。",
    "literal": "",
    "idiomatic": ""
  },
  "s0021": {
    "chinese": "四岳謂四方諸侯。",
    "literal": "",
    "idiomatic": ""
  },
  "s0022": {
    "chinese": "自周衰，官失而百職亂，戰國並爭，各變異。",
    "literal": "",
    "idiomatic": ""
  },
  "s0023": {
    "chinese": "秦兼天下，建皇帝之號，立百官之職。",
    "literal": "",
    "idiomatic": ""
  },
  "s0024": {
    "chinese": "漢因循而不革，明簡易，隨時宜也。",
    "literal": "",
    "idiomatic": ""
  },
  "s0025": {
    "chinese": "其後頗有所改。",
    "literal": "",
    "idiomatic": ""
  },
  "s0026": {
    "chinese": "王莽篡位，慕從古官，而吏民弗安，亦多虐政，遂以亂亡。",
    "literal": "",
    "idiomatic": ""
  },
  "s0027": {
    "chinese": "故略表舉大分，以通古今，備溫故知新之義云。",
    "literal": "",
    "idiomatic": ""
  },
  "s0028": {
    "chinese": "相國、丞相，皆秦官，金印紫綬，掌丞天子助理萬機。",
    "literal": "",
    "idiomatic": ""
  },
  "s0029": {
    "chinese": "秦有左右，高帝即位，置一丞相，十一年更名相國，綠綬。",
    "literal": "",
    "idiomatic": ""
  },
  "s0030": {
    "chinese": "孝惠、高后置左右丞相，文帝二年復置一丞相。",
    "literal": "",
    "idiomatic": ""
  },
  "s0031": {
    "chinese": "有兩長史，秩千石。",
    "literal": "",
    "idiomatic": ""
  },
  "s0032": {
    "chinese": "哀帝元壽二年更名大司徒。",
    "literal": "",
    "idiomatic": ""
  },
  "s0033": {
    "chinese": "武帝元狩五年初置司直，秩比二千石，掌佐丞相舉不法。",
    "literal": "",
    "idiomatic": ""
  },
  "s0034": {
    "chinese": "太尉，秦官，金印紫綬，掌武事。",
    "literal": "",
    "idiomatic": ""
  },
  "s0035": {
    "chinese": "武帝建元二年省。",
    "literal": "",
    "idiomatic": ""
  },
  "s0036": {
    "chinese": "元狩四年初置大司馬，以冠將軍之號。",
    "literal": "",
    "idiomatic": ""
  },
  "s0037": {
    "chinese": "宣帝地節三年置大司馬，不冠將軍，亦無印綬官屬。",
    "literal": "",
    "idiomatic": ""
  },
  "s0038": {
    "chinese": "成帝綏和元年賜大司馬金印紫綬，置官屬，祿比丞相，去將軍。",
    "literal": "",
    "idiomatic": ""
  },
  "s0039": {
    "chinese": "哀帝建平二年復去大司馬印綬、官屬，冠將軍如故。",
    "literal": "",
    "idiomatic": ""
  },
  "s0040": {
    "chinese": "元壽二年復賜大司馬印綬，置官屬，去將軍，位在司徒上。",
    "literal": "",
    "idiomatic": ""
  },
  "s0041": {
    "chinese": "有長史，秩千石。",
    "literal": "",
    "idiomatic": ""
  },
  "s0042": {
    "chinese": "御史大夫，秦官，位上卿，銀印青綬，掌副丞相。",
    "literal": "",
    "idiomatic": ""
  },
  "s0043": {
    "chinese": "有兩丞，秩千石。",
    "literal": "",
    "idiomatic": ""
  },
  "s0044": {
    "chinese": "一曰中丞，在殿中蘭臺，掌圖籍祕書，外督部刺史，內領侍御史員十五人，受公卿奏事，舉劾按章。",
    "literal": "",
    "idiomatic": ""
  },
  "s0045": {
    "chinese": "成帝綏和元年更名大司空，金印紫綬，祿比丞相，置長史如中丞，官職如故。",
    "literal": "",
    "idiomatic": ""
  },
  "s0046": {
    "chinese": "哀帝建平二年復為御史大夫，元壽二年復為大司空，御史中丞更名御史長史。",
    "literal": "",
    "idiomatic": ""
  },
  "s0047": {
    "chinese": "侍御史有繡衣直指，出討姦猾，治大獄，武帝所制，不常置。",
    "literal": "",
    "idiomatic": ""
  },
  "s0048": {
    "chinese": "太傅，古官，高后元年初置，金印紫綬。",
    "literal": "",
    "idiomatic": ""
  },
  "s0049": {
    "chinese": "後省，八年復置。",
    "literal": "",
    "idiomatic": ""
  },
  "s0050": {
    "chinese": "後省，哀帝元壽二年復置。",
    "literal": "",
    "idiomatic": ""
  }
}