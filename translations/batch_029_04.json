{
  "s0151": {
    "chinese": "建章、未央、長樂宮鍾虡銅人皆生毛，長一寸所，時以為美祥。",
    "literal": "",
    "idiomatic": ""
  },
  "s0152": {
    "chinese": "後間歲正月，上郊泰畤，因朝單于於甘泉宮。",
    "literal": "",
    "idiomatic": ""
  },
  "s0153": {
    "chinese": "後間歲，改元為黃龍。",
    "literal": "",
    "idiomatic": ""
  },
  "s0154": {
    "chinese": "正月，復幸甘泉，郊泰畤，又朝單于於甘泉宮。",
    "literal": "",
    "idiomatic": ""
  },
  "s0155": {
    "chinese": "至冬而崩。",
    "literal": "",
    "idiomatic": ""
  },
  "s0156": {
    "chinese": "鳳皇下郡國凡五十餘所。",
    "literal": "",
    "idiomatic": ""
  },
  "s0157": {
    "chinese": "元帝即位，遵舊儀，間歲正月，一幸甘泉郊泰畤，又東至河東祠后土，西至雍祠五畤。",
    "literal": "",
    "idiomatic": ""
  },
  "s0158": {
    "chinese": "凡五奉泰畤、后土之祠。",
    "literal": "",
    "idiomatic": ""
  },
  "s0159": {
    "chinese": "亦施恩澤，時所過毋出田租，賜百戶牛酒，或賜爵，赦罪人。",
    "literal": "",
    "idiomatic": ""
  },
  "s0160": {
    "chinese": "元帝好儒，貢禹、韋玄成、匡衡等相繼為公卿。",
    "literal": "",
    "idiomatic": ""
  },
  "s0161": {
    "chinese": "禹建言漢家宗廟祭祀多不應古禮，上是其言。",
    "literal": "",
    "idiomatic": ""
  },
  "s0162": {
    "chinese": "後韋玄成為丞相，議罷郡國廟，自太上皇、孝惠帝諸園寢廟皆罷。",
    "literal": "",
    "idiomatic": ""
  },
  "s0163": {
    "chinese": "後元帝寢疾，夢神靈譴罷諸廟祠，上遂復焉。",
    "literal": "",
    "idiomatic": ""
  },
  "s0164": {
    "chinese": "後或罷或復，至哀、平不定。",
    "literal": "",
    "idiomatic": ""
  },
  "s0165": {
    "chinese": "語在韋玄成傳。",
    "literal": "",
    "idiomatic": ""
  },
  "s0166": {
    "chinese": "成帝初即位，丞相衡、御史大夫譚奏言：「帝王之事莫大乎承天之序，承天之序莫重於郊祀，故聖王盡心極慮以建其制。",
    "literal": "",
    "idiomatic": ""
  },
  "s0167": {
    "chinese": "祭天於南郊，就陽之義也；",
    "literal": "",
    "idiomatic": ""
  },
  "s0168": {
    "chinese": "瘞地於北郊，即陰之象也。",
    "literal": "",
    "idiomatic": ""
  },
  "s0169": {
    "chinese": "天之於天子也，因其所都而各饗焉。",
    "literal": "",
    "idiomatic": ""
  },
  "s0170": {
    "chinese": "往者，孝武皇帝居甘泉宮，即於雲陽立泰畤，祭於宮南。",
    "literal": "",
    "idiomatic": ""
  },
  "s0171": {
    "chinese": "今行常幸長安，郊見皇天反北之泰陰，祠后土反東之少陽，事與古制殊。",
    "literal": "",
    "idiomatic": ""
  },
  "s0172": {
    "chinese": "又至雲陽，行谿谷中，阨陝且百里，汾陰則渡大川，有風波舟楫之危，皆非聖主所宜數乘。",
    "literal": "",
    "idiomatic": ""
  },
  "s0173": {
    "chinese": "郡縣治道共張，吏民困苦，百官煩費。",
    "literal": "",
    "idiomatic": ""
  },
  "s0174": {
    "chinese": "勞所保之民，行危險之地，難以奉神靈而祈福祐，殆未合於承天子民之意。",
    "literal": "",
    "idiomatic": ""
  },
  "s0175": {
    "chinese": "昔者周文武郊於豐鄗，成王郊於雒邑。",
    "literal": "",
    "idiomatic": ""
  },
  "s0176": {
    "chinese": "由此觀之，天隨王者所居而饗之，可見也。",
    "literal": "",
    "idiomatic": ""
  },
  "s0177": {
    "chinese": "甘泉泰畤、河東后土之祠宜可徙置長安，合於古帝王。",
    "literal": "",
    "idiomatic": ""
  },
  "s0178": {
    "chinese": "願與群臣議定。」",
    "literal": "",
    "idiomatic": ""
  },
  "s0179": {
    "chinese": "奏可。",
    "literal": "",
    "idiomatic": ""
  },
  "s0180": {
    "chinese": "大司馬車騎將軍許嘉等八人以為所從來久遠，宜如故。",
    "literal": "",
    "idiomatic": ""
  },
  "s0181": {
    "chinese": "右將軍王商、博士師丹、議郎翟方進等五十人以為禮記曰「燔柴於太壇，祭天也；",
    "literal": "",
    "idiomatic": ""
  },
  "s0182": {
    "chinese": "瘞薶於大折，祭地也。」",
    "literal": "",
    "idiomatic": ""
  },
  "s0183": {
    "chinese": "兆於南郊，所以定天位也。",
    "literal": "",
    "idiomatic": ""
  },
  "s0184": {
    "chinese": "祭地於大折，在北郊，就陰位也。",
    "literal": "",
    "idiomatic": ""
  },
  "s0185": {
    "chinese": "郊處各在聖王所都之南北。",
    "literal": "",
    "idiomatic": ""
  },
  "s0186": {
    "chinese": "書曰「越三日丁巳，用牲於郊，牛二。」",
    "literal": "",
    "idiomatic": ""
  },
  "s0187": {
    "chinese": "周公加牲，告徙新邑，定郊禮於雒。",
    "literal": "",
    "idiomatic": ""
  },
  "s0188": {
    "chinese": "明王聖主，事天明，事地察。",
    "literal": "",
    "idiomatic": ""
  },
  "s0189": {
    "chinese": "天地明察，神明章矣。",
    "literal": "",
    "idiomatic": ""
  },
  "s0190": {
    "chinese": "天地以王者為主，故聖王制祭天地之禮必於國郊。",
    "literal": "",
    "idiomatic": ""
  },
  "s0191": {
    "chinese": "長安，聖主之居，皇天所觀視也。",
    "literal": "",
    "idiomatic": ""
  },
  "s0192": {
    "chinese": "甘泉、河東之祠非神靈所饗，宜徙就正陽大陰之處。",
    "literal": "",
    "idiomatic": ""
  },
  "s0193": {
    "chinese": "違俗復古，循聖制，定天位，如禮便。",
    "literal": "",
    "idiomatic": ""
  },
  "s0194": {
    "chinese": "於是衡、譚奏議曰：「陛下聖德，璴明上通，承天之大，典覽群下，使各悉心盡慮，議郊祀之處，天下幸甚。",
    "literal": "",
    "idiomatic": ""
  },
  "s0195": {
    "chinese": "臣聞廣謀從眾，則合於天心，故洪範曰『三人占，則從二人言』，言少從多之義也。",
    "literal": "",
    "idiomatic": ""
  },
  "s0196": {
    "chinese": "論當往古，宜於萬民，則依而從之；",
    "literal": "",
    "idiomatic": ""
  },
  "s0197": {
    "chinese": "違道寡與，則廢而不行。",
    "literal": "",
    "idiomatic": ""
  },
  "s0198": {
    "chinese": "今議者五十八人，其五十人言當徙之義，皆著於經傳，同於上世，便於吏民；",
    "literal": "",
    "idiomatic": ""
  },
  "s0199": {
    "chinese": "八人不案經藝，考古制，而以為不宜，無法之議，難以定吉凶。",
    "literal": "",
    "idiomatic": ""
  },
  "s0200": {
    "chinese": "太誓曰：『正稽古立功立事，可以永年，丕天之大律。』",
    "literal": "",
    "idiomatic": ""
  }
}