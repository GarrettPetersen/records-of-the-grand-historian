{
  "s0201": {
    "chinese": "而四大冢鴻、岐、吳、嶽，皆有嘗禾。",
    "literal": "",
    "idiomatic": ""
  },
  "s0202": {
    "chinese": "陳寶節來祠，其河加有嘗醪。",
    "literal": "",
    "idiomatic": ""
  },
  "s0203": {
    "chinese": "此皆雍州之域，近天子都，故加車一乘，騮駒四。",
    "literal": "",
    "idiomatic": ""
  },
  "s0204": {
    "chinese": "霸、產、豐、澇、涇、渭、長水，皆不在大山川數，以近咸陽，盡得比山川祠，而無諸加。",
    "literal": "",
    "idiomatic": ""
  },
  "s0205": {
    "chinese": "汧、洛二淵，鳴澤、蒲山、嶽婿山之屬，為小山川，亦皆禱塞泮涸祠，禮不必同。",
    "literal": "",
    "idiomatic": ""
  },
  "s0206": {
    "chinese": "而雍有日、月、參、辰、南北斗、熒惑、太白、歲星、填星、辰星、二十八宿、風伯、雨師、四海、九臣、十四臣、諸布、諸嚴、諸逐之屬，百有餘廟。",
    "literal": "",
    "idiomatic": ""
  },
  "s0207": {
    "chinese": "西亦有數十祠。",
    "literal": "",
    "idiomatic": ""
  },
  "s0208": {
    "chinese": "於湖有周天子祠。",
    "literal": "",
    "idiomatic": ""
  },
  "s0209": {
    "chinese": "於下邽有天神。",
    "literal": "",
    "idiomatic": ""
  },
  "s0210": {
    "chinese": "豐、鎬有昭明、天子辟池。",
    "literal": "",
    "idiomatic": ""
  },
  "s0211": {
    "chinese": "於杜、亳有五杜主之祠、壽星祠；",
    "literal": "",
    "idiomatic": ""
  },
  "s0212": {
    "chinese": "而雍、菅廟祠亦有杜主。",
    "literal": "",
    "idiomatic": ""
  },
  "s0213": {
    "chinese": "杜主，故周之右將軍，其在秦中最小鬼之神者也。",
    "literal": "",
    "idiomatic": ""
  },
  "s0214": {
    "chinese": "各以歲時奉祠。",
    "literal": "",
    "idiomatic": ""
  },
  "s0215": {
    "chinese": "唯雍四時上帝為尊，其光景動人民，唯陳寶。",
    "literal": "",
    "idiomatic": ""
  },
  "s0216": {
    "chinese": "故雍四畤，春以為歲祠禱，因泮凍，秋涸凍，冬賽祠，五月嘗駒，及四中之月月祠，若陳寶節來一祠。",
    "literal": "",
    "idiomatic": ""
  },
  "s0217": {
    "chinese": "春夏用騂，秋冬用騮。",
    "literal": "",
    "idiomatic": ""
  },
  "s0218": {
    "chinese": "畤駒四匹，木寓龍一駟，木寓車馬一駟，各如其帝色。",
    "literal": "",
    "idiomatic": ""
  },
  "s0219": {
    "chinese": "黃犢羔各四，圭幣各有數，皆生瘞埋，無俎豆之具。",
    "literal": "",
    "idiomatic": ""
  },
  "s0220": {
    "chinese": "三年一郊。",
    "literal": "",
    "idiomatic": ""
  },
  "s0221": {
    "chinese": "秦以十月為歲首，故常以十月上宿郊見，通權火，拜於咸陽之旁，而衣上白，其用如經祠云。",
    "literal": "",
    "idiomatic": ""
  },
  "s0222": {
    "chinese": "西畤、畦畤，祠如其故，上不親往。",
    "literal": "",
    "idiomatic": ""
  },
  "s0223": {
    "chinese": "諸此祠皆太祝常主，以歲時奉祠之。",
    "literal": "",
    "idiomatic": ""
  },
  "s0224": {
    "chinese": "至如它名山川諸神及八神之屬，上過則祠，去則已。",
    "literal": "",
    "idiomatic": ""
  },
  "s0225": {
    "chinese": "郡縣遠方祠者，民各自奉祠，不領於天子之祝官。",
    "literal": "",
    "idiomatic": ""
  },
  "s0226": {
    "chinese": "祝官有祕祝，即有災祥，輒祝祠移過於下。",
    "literal": "",
    "idiomatic": ""
  },
  "s0227": {
    "chinese": "漢興，高祖初起，殺大蛇，有物曰：「蛇，白帝子，而殺者赤帝子也。」",
    "literal": "",
    "idiomatic": ""
  },
  "s0228": {
    "chinese": "及高祖禱豐枌榆社，侚沛，為沛公，則祀蚩尤，釁鼓旗。",
    "literal": "",
    "idiomatic": ""
  },
  "s0229": {
    "chinese": "遂以十月至霸上，立為漢王。",
    "literal": "",
    "idiomatic": ""
  },
  "s0230": {
    "chinese": "因以十月為年首，色上赤。",
    "literal": "",
    "idiomatic": ""
  },
  "s0231": {
    "chinese": "二年冬，東擊項籍而還入關，問：「故秦時上帝祠何帝也？」",
    "literal": "",
    "idiomatic": ""
  },
  "s0232": {
    "chinese": "對曰：「四帝，有白、青、黃、赤帝之祠。」",
    "literal": "",
    "idiomatic": ""
  },
  "s0233": {
    "chinese": "高祖曰：「吾聞天有五帝，而四，何也？」",
    "literal": "",
    "idiomatic": ""
  },
  "s0234": {
    "chinese": "莫知其說。",
    "literal": "",
    "idiomatic": ""
  },
  "s0235": {
    "chinese": "於是高祖曰：「吾知之矣，乃待我而具五也。」",
    "literal": "",
    "idiomatic": ""
  },
  "s0236": {
    "chinese": "乃立黑帝祠，名曰北畤。",
    "literal": "",
    "idiomatic": ""
  },
  "s0237": {
    "chinese": "有司進祠，上不親往。",
    "literal": "",
    "idiomatic": ""
  },
  "s0238": {
    "chinese": "悉召故秦祀官，復置太祝、太宰，如其故儀禮。",
    "literal": "",
    "idiomatic": ""
  },
  "s0239": {
    "chinese": "因令縣為公社。",
    "literal": "",
    "idiomatic": ""
  },
  "s0240": {
    "chinese": "下詔曰：「吾甚重祠而敬祭。",
    "literal": "",
    "idiomatic": ""
  },
  "s0241": {
    "chinese": "今上帝之祭及山川諸神當祠者，各以其時禮祠之如故。」",
    "literal": "",
    "idiomatic": ""
  },
  "s0242": {
    "chinese": "後四歲，天下已定，詔御史令豐治枌榆社，常以時，春以羊彘祠之。",
    "literal": "",
    "idiomatic": ""
  },
  "s0243": {
    "chinese": "令祝立蚩尤之祠於長安。",
    "literal": "",
    "idiomatic": ""
  },
  "s0244": {
    "chinese": "長安置祠祀官、女巫。",
    "literal": "",
    "idiomatic": ""
  },
  "s0245": {
    "chinese": "其梁巫祠天、地、天社、天水、房中、當上之屬；",
    "literal": "",
    "idiomatic": ""
  },
  "s0246": {
    "chinese": "晉巫祠五帝、東君、雲中君、巫社、巫祠、族人炊之屬；",
    "literal": "",
    "idiomatic": ""
  },
  "s0247": {
    "chinese": "秦巫祠杜主、巫保、族纍之屬；",
    "literal": "",
    "idiomatic": ""
  },
  "s0248": {
    "chinese": "荊巫祠堂下、巫先、司命、施糜之屬；",
    "literal": "",
    "idiomatic": ""
  },
  "s0249": {
    "chinese": "九天巫祠九天：皆以歲時祠宮中。",
    "literal": "",
    "idiomatic": ""
  },
  "s0250": {
    "chinese": "其河巫祠河於臨晉，而南山巫祠南山、秦中。",
    "literal": "",
    "idiomatic": ""
  }
}