{
  "s0045": {
    "chinese": "齊王遂發兵，又詐琅邪王澤發其國兵，并將而西。",
    "literal": "",
    "idiomatic": ""
  },
  "s0046": {
    "chinese": "產、祿等 遣大將軍灌嬰將兵擊之。",
    "literal": "",
    "idiomatic": ""
  },
  "s0047": {
    "chinese": "嬰至滎陽，使人諭齊王與連和，待呂氏變而共誅之。",
    "literal": "",
    "idiomatic": ""
  },
  "s0048": {
    "chinese": "太尉勃與丞相平謀，以曲周侯酈商子寄與祿善，使人劫商令寄紿說祿曰：「高帝與呂后共定天下，劉氏所 立九王，呂氏所立三王，皆大臣之議。",
    "literal": "",
    "idiomatic": ""
  },
  "s0049": {
    "chinese": "事以布告諸侯王，諸侯王以為宜。",
    "literal": "",
    "idiomatic": ""
  },
  "s0050": {
    "chinese": "今太后崩，帝少，足下不急之國守藩，乃為上將將兵留此，為大臣諸侯所疑。",
    "literal": "",
    "idiomatic": ""
  },
  "s0051": {
    "chinese": "何不速歸將軍 印，以兵屬太尉，請梁王亦歸相國印，與大臣盟而之國？",
    "literal": "",
    "idiomatic": ""
  },
  "s0052": {
    "chinese": "齊兵必罷，大臣得安，足下高枕而王千里，此萬世之利也。」",
    "literal": "",
    "idiomatic": ""
  },
  "s0053": {
    "chinese": "祿然其計，使人報產及諸呂老人。",
    "literal": "",
    "idiomatic": ""
  },
  "s0054": {
    "chinese": "或以為不 便，計猶豫未有所決。",
    "literal": "",
    "idiomatic": ""
  },
  "s0055": {
    "chinese": "祿信寄，與俱出遊，過其姑呂嬃。",
    "literal": "",
    "idiomatic": ""
  },
  "s0056": {
    "chinese": "嬃怒曰：「奴為將而棄軍，呂氏今無處矣！」",
    "literal": "",
    "idiomatic": ""
  },
  "s0057": {
    "chinese": "乃悉出珠玉寶器散堂下，曰：「無為它人守也！」",
    "literal": "",
    "idiomatic": ""
  },
  "s0058": {
    "chinese": "八月庚申，平陽侯窋行御史大夫事，見相國產計事。",
    "literal": "",
    "idiomatic": ""
  },
  "s0059": {
    "chinese": "郎中令賈壽使從齊來，因數產曰：「王不早之國，今 雖欲行，尚可得邪？」",
    "literal": "",
    "idiomatic": ""
  },
  "s0060": {
    "chinese": "具以灌嬰與齊楚合從狀告產。",
    "literal": "",
    "idiomatic": ""
  },
  "s0061": {
    "chinese": "平陽侯窋聞其語，馳告丞相平、太尉勃。",
    "literal": "",
    "idiomatic": ""
  },
  "s0062": {
    "chinese": "勃欲入北軍，不得入。",
    "literal": "",
    "idiomatic": ""
  },
  "s0063": {
    "chinese": "襄平侯紀通尚符節，乃令持節矯內勃北軍。",
    "literal": "",
    "idiomatic": ""
  },
  "s0064": {
    "chinese": "勃復 令酈寄、典客劉揭說祿，曰：「帝使太尉守北軍，欲令足下之國，急歸將軍印辭去。",
    "literal": "",
    "idiomatic": ""
  },
  "s0065": {
    "chinese": "不然，禍且起。」",
    "literal": "",
    "idiomatic": ""
  },
  "s0066": {
    "chinese": "祿遂解印屬典客，而以兵授太尉勃。",
    "literal": "",
    "idiomatic": ""
  },
  "s0067": {
    "chinese": "勃入軍門，行令軍中曰： 「為呂氏右袒，為劉氏左袒。」",
    "literal": "",
    "idiomatic": ""
  },
  "s0068": {
    "chinese": "軍皆左袒。",
    "literal": "",
    "idiomatic": ""
  },
  "s0069": {
    "chinese": "勃遂將北軍。",
    "literal": "",
    "idiomatic": ""
  },
  "s0070": {
    "chinese": "然尚有南軍，丞相平召朱虛侯章佐勃。",
    "literal": "",
    "idiomatic": ""
  },
  "s0071": {
    "chinese": "勃令章監軍門，令平陽侯告衛尉，毋內相國產殿門。",
    "literal": "",
    "idiomatic": ""
  },
  "s0072": {
    "chinese": "產不知祿已去北 軍，入未央宮欲為亂。",
    "literal": "",
    "idiomatic": ""
  },
  "s0073": {
    "chinese": "殿門弗內，徘徊往來。",
    "literal": "",
    "idiomatic": ""
  },
  "s0074": {
    "chinese": "平陽侯馳語太尉勃，勃尚恐不勝，未敢誦言誅之，乃謂朱虛侯章曰：「急入宮衛帝。」",
    "literal": "",
    "idiomatic": ""
  },
  "s0075": {
    "chinese": "章從勃請卒千人，入未央宮掖 門，見產廷中。",
    "literal": "",
    "idiomatic": ""
  },
  "s0076": {
    "chinese": "日餔時，遂擊產。",
    "literal": "",
    "idiomatic": ""
  },
  "s0077": {
    "chinese": "產走。",
    "literal": "",
    "idiomatic": ""
  },
  "s0078": {
    "chinese": "天大風，從官亂，莫敢鬥者。",
    "literal": "",
    "idiomatic": ""
  },
  "s0079": {
    "chinese": "逐產，殺之郎中府吏舍廁中。",
    "literal": "",
    "idiomatic": ""
  },
  "s0080": {
    "chinese": "章已殺產，帝令謁者持節勞章。",
    "literal": "",
    "idiomatic": ""
  },
  "s0081": {
    "chinese": "章欲奪節，謁者不肯，章乃從與載，因節信馳斬長樂衛尉呂更始。",
    "literal": "",
    "idiomatic": ""
  },
  "s0082": {
    "chinese": "還入北軍，復報太尉勃。",
    "literal": "",
    "idiomatic": ""
  },
  "s0083": {
    "chinese": "勃起拜賀章，曰：「所患獨產，今已誅，天下定矣。」",
    "literal": "",
    "idiomatic": ""
  },
  "s0084": {
    "chinese": "辛酉，",
    "literal": "",
    "idiomatic": ""
  },
  "s0085": {
    "chinese": "殺呂祿，笞殺呂嬃。",
    "literal": "",
    "idiomatic": ""
  },
  "s0086": {
    "chinese": "分部悉捕諸呂男女，無少長皆斬之。",
    "literal": "",
    "idiomatic": ""
  },
  "s0087": {
    "chinese": "大臣相與陰謀，以為少帝及三弟為王者皆非孝惠子，復共誅之，尊立文帝。",
    "literal": "",
    "idiomatic": ""
  },
  "s0088": {
    "chinese": "語在周勃、高五王傳。",
    "literal": "",
    "idiomatic": ""
  }
}