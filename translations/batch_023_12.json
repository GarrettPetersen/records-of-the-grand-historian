{
  "s1101": {
    "chinese": "黃帝易曰：「神農氏沒，黃帝氏作。」",
    "literal": "",
    "idiomatic": ""
  },
  "s1102": {
    "chinese": "火生土，故為土德。",
    "literal": "",
    "idiomatic": ""
  },
  "s1103": {
    "chinese": "與炎帝之後戰於阪泉，遂王天下。",
    "literal": "",
    "idiomatic": ""
  },
  "s1104": {
    "chinese": "始垂衣裳，有軒冕之服，故天下號曰軒轅氏。",
    "literal": "",
    "idiomatic": ""
  },
  "s1105": {
    "chinese": "少昊帝考德曰少昊曰清。",
    "literal": "",
    "idiomatic": ""
  },
  "s1106": {
    "chinese": "清者，黃帝之子清陽也，是其子孫名摯立。",
    "literal": "",
    "idiomatic": ""
  },
  "s1107": {
    "chinese": "土生金，故為金德，天下號曰金天氏。",
    "literal": "",
    "idiomatic": ""
  },
  "s1108": {
    "chinese": "周俣其樂，故易不載，序於行。",
    "literal": "",
    "idiomatic": ""
  },
  "s1109": {
    "chinese": "顓頊帝春秋外傳曰，少昊之衰，九黎亂德，顓頊受之，乃命重黎。",
    "literal": "",
    "idiomatic": ""
  },
  "s1110": {
    "chinese": "蒼林昌意之子也。",
    "literal": "",
    "idiomatic": ""
  },
  "s1111": {
    "chinese": "金生水，故為水德。",
    "literal": "",
    "idiomatic": ""
  },
  "s1112": {
    "chinese": "天下號曰高陽氏。",
    "literal": "",
    "idiomatic": ""
  },
  "s1113": {
    "chinese": "周俣其樂，故易不載，序於行。",
    "literal": "",
    "idiomatic": ""
  },
  "s1114": {
    "chinese": "帝嚳春秋外傳曰，顓頊之所建，帝嚳受之。",
    "literal": "",
    "idiomatic": ""
  },
  "s1115": {
    "chinese": "清陽玄囂之孫也。",
    "literal": "",
    "idiomatic": ""
  },
  "s1116": {
    "chinese": "水生木，故為木德。",
    "literal": "",
    "idiomatic": ""
  },
  "s1117": {
    "chinese": "天下號曰高辛氏。",
    "literal": "",
    "idiomatic": ""
  },
  "s1118": {
    "chinese": "帝摯繼之，不知世數。",
    "literal": "",
    "idiomatic": ""
  },
  "s1119": {
    "chinese": "周俣其樂，故易不載。",
    "literal": "",
    "idiomatic": ""
  },
  "s1120": {
    "chinese": "周人禘之。",
    "literal": "",
    "idiomatic": ""
  },
  "s1121": {
    "chinese": "虞帝帝系曰，顓頊生窮蟬，五世而生瞽叟，瞽叟生帝舜，處虞之媯汭，堯嬗以天下。",
    "literal": "",
    "idiomatic": ""
  },
  "s1122": {
    "chinese": "火生土，故為土德。",
    "literal": "",
    "idiomatic": ""
  },
  "s1123": {
    "chinese": "天下號曰有虞氏。",
    "literal": "",
    "idiomatic": ""
  },
  "s1124": {
    "chinese": "讓天下於禹，使子商均為諸侯。",
    "literal": "",
    "idiomatic": ""
  },
  "s1125": {
    "chinese": "即位五十載。",
    "literal": "",
    "idiomatic": ""
  },
  "s1126": {
    "chinese": "伯禹帝系曰，顓頊五世而生鯀，鯀生禹，虞舜嬗以天下。",
    "literal": "",
    "idiomatic": ""
  },
  "s1127": {
    "chinese": "土生金，故為金德。",
    "literal": "",
    "idiomatic": ""
  },
  "s1128": {
    "chinese": "天下號曰夏后氏。",
    "literal": "",
    "idiomatic": ""
  },
  "s1129": {
    "chinese": "繼世十七王，四百三十二歲。",
    "literal": "",
    "idiomatic": ""
  },
  "s1130": {
    "chinese": "成湯書經湯誓湯伐夏桀。",
    "literal": "",
    "idiomatic": ""
  },
  "s1131": {
    "chinese": "金生水，故為水德。",
    "literal": "",
    "idiomatic": ""
  },
  "s1132": {
    "chinese": "天下號曰商，後曰殷。",
    "literal": "",
    "idiomatic": ""
  },
  "s1133": {
    "chinese": "三統，上元至伐桀之歲，十四萬一千四百八十歲，歲在大火房五度，故傳曰：「大火，閼伯之星也，實紀商人。」",
    "literal": "",
    "idiomatic": ""
  },
  "s1134": {
    "chinese": "後為成湯，方即世崩沒之時，為天子用事十三年矣。",
    "literal": "",
    "idiomatic": ""
  },
  "s1135": {
    "chinese": "商十二月乙丑朔旦冬至，故書序曰：「成湯既沒，太甲元年，使伊尹作伊訓。」",
    "literal": "",
    "idiomatic": ""
  },
  "s1136": {
    "chinese": "伊訓篇曰：「惟太甲元年十有二月乙丑朔，伊尹祀于先王，誕資有牧方明。」",
    "literal": "",
    "idiomatic": ""
  },
  "s1137": {
    "chinese": "言雖有成湯、太丁、外丙之服，以冬至越茀祀先王于方明以配上帝，是朔旦冬至之歲也。",
    "literal": "",
    "idiomatic": ""
  },
  "s1138": {
    "chinese": "後九十五歲，商十二月甲申朔旦冬至，亡餘分，是為孟統。",
    "literal": "",
    "idiomatic": ""
  },
  "s1139": {
    "chinese": "自伐桀至武王伐紂，六百二十九歲，故傳曰殷「載祀六百」。",
    "literal": "",
    "idiomatic": ""
  },
  "s1140": {
    "chinese": "殷曆曰，當成湯方即世用事十三年，十一月甲子朔旦冬至，終六府首。",
    "literal": "",
    "idiomatic": ""
  },
  "s1141": {
    "chinese": "當周公五年，則為距伐桀四百五十八歲，少百七十一歲，不盈六百二十九。",
    "literal": "",
    "idiomatic": ""
  },
  "s1142": {
    "chinese": "又以夏時乙丑為甲子，計其年乃孟統後五章，癸亥朔旦冬至也。",
    "literal": "",
    "idiomatic": ""
  },
  "s1143": {
    "chinese": "以為甲子府首，皆非是。",
    "literal": "",
    "idiomatic": ""
  },
  "s1144": {
    "chinese": "凡殷世繼嗣三十一王，六百二十九歲。",
    "literal": "",
    "idiomatic": ""
  },
  "s1145": {
    "chinese": "四分，上元至伐桀十三萬二千一百一十三歲，其八十八紀，甲子府首，入伐桀後百二十七歲。",
    "literal": "",
    "idiomatic": ""
  },
  "s1146": {
    "chinese": "春秋曆，周文王四十二年十二月丁丑朔旦冬至，孟統之二會首也。",
    "literal": "",
    "idiomatic": ""
  },
  "s1147": {
    "chinese": "後八歲而武王伐紂。",
    "literal": "",
    "idiomatic": ""
  },
  "s1148": {
    "chinese": "武王書經牧誓武王伐商紂。",
    "literal": "",
    "idiomatic": ""
  },
  "s1149": {
    "chinese": "水生木，故為木德。",
    "literal": "",
    "idiomatic": ""
  },
  "s1150": {
    "chinese": "天下號曰周室。",
    "literal": "",
    "idiomatic": ""
  },
  "s1151": {
    "chinese": "月二年六月庚午朏，王命作策豐刑。」",
    "literal": "",
    "idiomatic": ""
  },
  "s1152": {
    "chinese": "世家，煬公即位六十年，子幽公宰立。",
    "literal": "",
    "idiomatic": ""
  },
  "s1153": {
    "chinese": "幽公，世家即位十四年，及微公茀立，泺。",
    "literal": "",
    "idiomatic": ""
  },
  "s1154": {
    "chinese": "微公二十六年正月乙亥朔旦冬至，殷曆以為丙子，距獻公七十六歲。",
    "literal": "",
    "idiomatic": ""
  },
  "s1155": {
    "chinese": "世家，微公即位五十年，子厲公翟立，擢。",
    "literal": "",
    "idiomatic": ""
  },
  "s1156": {
    "chinese": "厲公，世家即位三十七年，及獻公具立。",
    "literal": "",
    "idiomatic": ""
  },
  "s1157": {
    "chinese": "獻公十五年正月甲寅朔旦冬至，殷曆以為乙卯，距懿公七十六歲。",
    "literal": "",
    "idiomatic": ""
  },
  "s1158": {
    "chinese": "世家，獻公即位五十年，子慎公埶立，撸。",
    "literal": "",
    "idiomatic": ""
  },
  "s1159": {
    "chinese": "慎公，世家即位三十年，及武公敖立。",
    "literal": "",
    "idiomatic": ""
  },
  "s1160": {
    "chinese": "武公，世家即位二年，子懿公被立，戲。",
    "literal": "",
    "idiomatic": ""
  },
  "s1161": {
    "chinese": "懿公九年正月癸巳朔旦冬至，殷曆以為甲午，距惠公七十六歲。",
    "literal": "",
    "idiomatic": ""
  },
  "s1162": {
    "chinese": "世家，懿公即位九年，兄子柏御立。",
    "literal": "",
    "idiomatic": ""
  },
  "s1163": {
    "chinese": "柏御，世家即位十一年，叔父孝公稱立。",
    "literal": "",
    "idiomatic": ""
  },
  "s1164": {
    "chinese": "孝公，世家即位二十七年，子惠公皇立。",
    "literal": "",
    "idiomatic": ""
  },
  "s1165": {
    "chinese": "惠公三十八年正月壬申朔旦冬至，殷曆以為癸酉，距釐公七十六歲。",
    "literal": "",
    "idiomatic": ""
  },
  "s1166": {
    "chinese": "世家，惠公即位四十六年，子隱公息立。",
    "literal": "",
    "idiomatic": ""
  },
  "s1167": {
    "chinese": "凡伯禽至春秋，三百八十六年。",
    "literal": "",
    "idiomatic": ""
  },
  "s1168": {
    "chinese": "春秋隱公，春秋即位十一年，及桓公軌立。",
    "literal": "",
    "idiomatic": ""
  },
  "s1169": {
    "chinese": "此元年上距伐紂四百歲。",
    "literal": "",
    "idiomatic": ""
  },
  "s1170": {
    "chinese": "桓公，春秋即位十八年，子莊公同立。",
    "literal": "",
    "idiomatic": ""
  },
  "s1171": {
    "chinese": "莊公，春秋即位三十二年，子愍公啟方立。",
    "literal": "",
    "idiomatic": ""
  },
  "s1172": {
    "chinese": "愍公，春秋即位二年，及釐公申立。",
    "literal": "",
    "idiomatic": ""
  },
  "s1173": {
    "chinese": "釐公五年正月辛亥朔旦冬至，殷曆以為壬子，距成公七十六歲。",
    "literal": "",
    "idiomatic": ""
  },
  "s1174": {
    "chinese": "是歲距上元十四萬二千五百七十七歲，得孟統五十三章首。",
    "literal": "",
    "idiomatic": ""
  },
  "s1175": {
    "chinese": "故傳曰：「五年春王正月辛亥朔，日南至。」",
    "literal": "",
    "idiomatic": ""
  },
  "s1176": {
    "chinese": "「八月甲午，晉侯圍上陽。」",
    "literal": "",
    "idiomatic": ""
  },
  "s1177": {
    "chinese": "章謠云：「丙子之辰，龍尾伏辰，袀服振振，取虢之旂。",
    "literal": "",
    "idiomatic": ""
  },
  "s1178": {
    "chinese": "鶉之賁賁，天策焞焞，火中成軍，虢公其奔。」",
    "literal": "",
    "idiomatic": ""
  },
  "s1179": {
    "chinese": "卜偃曰：「其九月十月之交乎？",
    "literal": "",
    "idiomatic": ""
  },
  "s1180": {
    "chinese": "丙子旦，日在尾，月在策，鶉火中，必是時也。」",
    "literal": "",
    "idiomatic": ""
  },
  "s1181": {
    "chinese": "冬十二月丙子滅虢。",
    "literal": "",
    "idiomatic": ""
  },
  "s1182": {
    "chinese": "言曆者以夏時，故周十二月，夏十月也。",
    "literal": "",
    "idiomatic": ""
  },
  "s1183": {
    "chinese": "是歲，歲在大火。",
    "literal": "",
    "idiomatic": ""
  },
  "s1184": {
    "chinese": "故傳曰晉侯使寺人披伐蒲，重耳奔狄。",
    "literal": "",
    "idiomatic": ""
  },
  "s1185": {
    "chinese": "董因曰：「君之行，歲在大火。」",
    "literal": "",
    "idiomatic": ""
  },
  "s1186": {
    "chinese": "後十二年，釐之十六歲，歲在壽星。",
    "literal": "",
    "idiomatic": ""
  },
  "s1187": {
    "chinese": "故傳曰重耳處狄十二年而行，過衛五鹿，乞食於野人，野人舉塊而與之。",
    "literal": "",
    "idiomatic": ""
  },
  "s1188": {
    "chinese": "子犯曰：「天賜也，後十二年，必獲此土。",
    "literal": "",
    "idiomatic": ""
  },
  "s1189": {
    "chinese": "歲復於壽星，必獲諸侯。」",
    "literal": "",
    "idiomatic": ""
  },
  "s1190": {
    "chinese": "後八歲，釐之二十四年也，歲在實沈，秦伯納之。",
    "literal": "",
    "idiomatic": ""
  },
  "s1191": {
    "chinese": "故傳曰董因云：「君以辰出，而以參入，必獲諸侯。」",
    "literal": "",
    "idiomatic": ""
  },
  "s1192": {
    "chinese": "春秋，釐公即位三十三年，子文公興立。",
    "literal": "",
    "idiomatic": ""
  },
  "s1193": {
    "chinese": "文公元年，距辛亥朔旦冬至二十九歲。",
    "literal": "",
    "idiomatic": ""
  },
  "s1194": {
    "chinese": "是歲閏餘十三，正小雪，閏當在十一月後，而在三月，故傳曰「非禮也」。",
    "literal": "",
    "idiomatic": ""
  },
  "s1195": {
    "chinese": "後五年，閏餘十，是歲亡閏，而置閏。",
    "literal": "",
    "idiomatic": ""
  },
  "s1196": {
    "chinese": "閏，所以正中朔也。",
    "literal": "",
    "idiomatic": ""
  },
  "s1197": {
    "chinese": "亡閏而置閏，又不告朔，故經曰「閏月不告朔」，言亡此月也。",
    "literal": "",
    "idiomatic": ""
  },
  "s1198": {
    "chinese": "傳曰：「不告朔，非禮也。」",
    "literal": "",
    "idiomatic": ""
  },
  "s1199": {
    "chinese": "春秋，文公即位十八年，子宣公倭立。",
    "literal": "",
    "idiomatic": ""
  },
  "s1200": {
    "chinese": "宣公，春秋即位十八年，子成公黑肱立。",
    "literal": "",
    "idiomatic": ""
  }
}