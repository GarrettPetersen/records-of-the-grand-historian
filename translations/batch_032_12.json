{
  "s0551": {
    "chinese": "臣懼，遂奔陳。",
    "literal": "",
    "idiomatic": ""
  },
  "s0552": {
    "chinese": "先是臣兄閱為宋卿，閱卒，臣使賊殺閱家宰，遂就其妻。",
    "literal": "",
    "idiomatic": ""
  },
  "s0553": {
    "chinese": "宋平公聞之，曰：「臣不唯其宗室是暴，大亂宋國之政。」",
    "literal": "",
    "idiomatic": ""
  },
  "s0554": {
    "chinese": "欲逐之。",
    "literal": "",
    "idiomatic": ""
  },
  "s0555": {
    "chinese": "左師向戌曰：「大臣不順，國之恥也，不如蓋之。」",
    "literal": "",
    "idiomatic": ""
  },
  "s0556": {
    "chinese": "公乃止。",
    "literal": "",
    "idiomatic": ""
  },
  "s0557": {
    "chinese": "華臣炕暴失義，內不自安，故犬禍至，以奔亡也。",
    "literal": "",
    "idiomatic": ""
  },
  "s0558": {
    "chinese": "高后八年三月，祓霸上，還過枳道，見物如倉狗，橶高后掖，忽而不見。",
    "literal": "",
    "idiomatic": ""
  },
  "s0559": {
    "chinese": "卜之，趙王如意為祟。",
    "literal": "",
    "idiomatic": ""
  },
  "s0560": {
    "chinese": "遂病掖傷而崩。",
    "literal": "",
    "idiomatic": ""
  },
  "s0561": {
    "chinese": "先是高后鴆殺如意，支斷其母戚夫人手足，搉其服以為人彘。",
    "literal": "",
    "idiomatic": ""
  },
  "s0562": {
    "chinese": "文帝後五年六月，齊雍城門外有狗生角。",
    "literal": "",
    "idiomatic": ""
  },
  "s0563": {
    "chinese": "先是帝兄齊悼惠王亡後，帝分齊地，立其庶子七人皆為王。",
    "literal": "",
    "idiomatic": ""
  },
  "s0564": {
    "chinese": "兄弟並彊，有炕陽心，故犬禍見也。",
    "literal": "",
    "idiomatic": ""
  },
  "s0565": {
    "chinese": "犬守御，角兵象，在前而上鄉者也。",
    "literal": "",
    "idiomatic": ""
  },
  "s0566": {
    "chinese": "犬不當生角，猶諸侯不當舉兵鄉京師也。",
    "literal": "",
    "idiomatic": ""
  },
  "s0567": {
    "chinese": "天之戒人蚤矣，諸侯不寤。",
    "literal": "",
    "idiomatic": ""
  },
  "s0568": {
    "chinese": "後六年，吳、楚畔，濟南、膠西、膠東三國應之，舉兵至齊。",
    "literal": "",
    "idiomatic": ""
  },
  "s0569": {
    "chinese": "齊王猶與城守，三國圍之。",
    "literal": "",
    "idiomatic": ""
  },
  "s0570": {
    "chinese": "會漢破吳、楚，因誅四王。",
    "literal": "",
    "idiomatic": ""
  },
  "s0571": {
    "chinese": "故天狗下梁而吳、楚攻梁，狗生角於齊而三國圍齊。",
    "literal": "",
    "idiomatic": ""
  },
  "s0572": {
    "chinese": "漢卒破吳、楚於梁，誅四王於齊。",
    "literal": "",
    "idiomatic": ""
  },
  "s0573": {
    "chinese": "京房易傳曰：「執政失，下將害之，厥妖狗生角。",
    "literal": "",
    "idiomatic": ""
  },
  "s0574": {
    "chinese": "君子苟免，小人陷之，厥妖狗生角。」",
    "literal": "",
    "idiomatic": ""
  },
  "s0575": {
    "chinese": "景帝三年二月，邯鄲狗與彘交。",
    "literal": "",
    "idiomatic": ""
  },
  "s0576": {
    "chinese": "悖亂之氣，近犬豕之禍也。",
    "literal": "",
    "idiomatic": ""
  },
  "s0577": {
    "chinese": "是時趙王遂悖亂，與吳、楚謀為逆，遣使匈奴求助兵，卒伏其辜。",
    "literal": "",
    "idiomatic": ""
  },
  "s0578": {
    "chinese": "犬，兵革失眾之占；",
    "literal": "",
    "idiomatic": ""
  },
  "s0579": {
    "chinese": "豕，北方匈奴之象。",
    "literal": "",
    "idiomatic": ""
  },
  "s0580": {
    "chinese": "逆言失聽，交於異類，以生害也。",
    "literal": "",
    "idiomatic": ""
  },
  "s0581": {
    "chinese": "京房易傳曰：「夫婦不嚴，厥妖狗與豕交。",
    "literal": "",
    "idiomatic": ""
  },
  "s0582": {
    "chinese": "茲謂反德，國有兵革。」",
    "literal": "",
    "idiomatic": ""
  },
  "s0583": {
    "chinese": "成帝河平元年，長安男子石良、劉音相與同居，有如人狀在其室中，擊之，為狗，走出。",
    "literal": "",
    "idiomatic": ""
  },
  "s0584": {
    "chinese": "去後有數人被甲持兵弩至良家，良等格擊，或死或傷，皆狗也。",
    "literal": "",
    "idiomatic": ""
  },
  "s0585": {
    "chinese": "自二月至六月乃止。",
    "literal": "",
    "idiomatic": ""
  },
  "s0586": {
    "chinese": "鴻嘉中，狗與彘交。",
    "literal": "",
    "idiomatic": ""
  },
  "s0587": {
    "chinese": "左氏昭公二十四年十月癸酉，王子晁以成周之寶圭湛于河，幾以獲神助。",
    "literal": "",
    "idiomatic": ""
  },
  "s0588": {
    "chinese": "甲戌，津人得之河上，陰不佞取將賣之，則為石。",
    "literal": "",
    "idiomatic": ""
  },
  "s0589": {
    "chinese": "是時王子晁篡天子位，萬民不鄉，號令不從，故有玉變，近白祥也。",
    "literal": "",
    "idiomatic": ""
  },
  "s0590": {
    "chinese": "癸酉入而甲戌出，神不享之驗云。",
    "literal": "",
    "idiomatic": ""
  },
  "s0591": {
    "chinese": "玉化為石，貴將為賤也。",
    "literal": "",
    "idiomatic": ""
  },
  "s0592": {
    "chinese": "後二年，子晁奔楚而死。",
    "literal": "",
    "idiomatic": ""
  },
  "s0593": {
    "chinese": "史記秦始皇帝三十六年，鄭客從關東來，至華陰，望見素車白馬從華山上下，知其非人，道住止而待之。",
    "literal": "",
    "idiomatic": ""
  },
  "s0594": {
    "chinese": "遂至，持璧與客曰：「為我遺鎬池君。」",
    "literal": "",
    "idiomatic": ""
  },
  "s0595": {
    "chinese": "因言「今年祖龍死」。",
    "literal": "",
    "idiomatic": ""
  },
  "s0596": {
    "chinese": "忽不見。",
    "literal": "",
    "idiomatic": ""
  },
  "s0597": {
    "chinese": "鄭客奉璧，即始皇二十八年過江所湛璧也。",
    "literal": "",
    "idiomatic": ""
  },
  "s0598": {
    "chinese": "與周子晁同應。",
    "literal": "",
    "idiomatic": ""
  },
  "s0599": {
    "chinese": "是歲，石隕于東郡，民或刻其石曰：「始皇死而地分。」",
    "literal": "",
    "idiomatic": ""
  },
  "s0600": {
    "chinese": "此皆白祥，炕陽暴虐，號令不從，孤陽獨治，群陰不附之所致也。",
    "literal": "",
    "idiomatic": ""
  }
}