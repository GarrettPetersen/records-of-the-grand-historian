{
  "s0001": "太史公曰：匈奴絕和親，攻當路塞；",
  "s0002": "閩越擅伐，東甌請降。",
  "s0003": "二夷交侵，當盛漢之隆，以此知功臣受封侔於祖考矣。",
  "s0004": "何者？",
  "s0005": "自詩書稱三代「戎狄是膺，荊荼是徵」，太史公曰：齊桓越燕伐山戎，武靈王以區區趙服單于，秦繆用百里霸西戎，吳楚之君以諸侯役百越。",
  "s0006": "況乃以中國一統，明天子在上，兼文武，席卷四海，內輯億萬之眾，豈以晏然不為邊境征伐哉！",
  "s0007": "自是後，遂出師北討彊胡，南誅勁越，將卒以次封矣。",
  "s0008": "國名 侯功 元光 元朔 元狩 元鼎 元封 太初已後",
  "s0009": "翕。",
  "s0010": "匈奴相降，侯。",
  "s0011": "元朔二年，屬車騎將軍，擊匈奴有功，益封。",
  "s0012": "三。",
  "s0013": "四年七月壬午，侯趙信元年。",
  "s0014": "五。",
  "s0015": "六年，侯信為前將軍擊匈奴，遇單于兵，敗，信降匈奴，國除。",
  "s0016": "持裝。",
  "s0017": "匈奴都尉降，侯。",
  "s0018": "六年後九月丙寅，侯樂。",
  "s0019": "元年。",
  "s0020": "六 六 元年，侯樂死，無後，國除。",
  "s0021": "親陽。",
  "s0022": "匈奴相降，侯。",
  "s0023": "三。",
  "s0024": "二年十月癸巳，侯月氏元年。",
  "s0025": "五年，侯月氏坐亡斬，國除。",
  "s0026": "若陽。",
  "s0027": "匈奴相降，侯。",
  "s0028": "三。",
  "s0029": "二年十月癸巳，侯猛元年。",
  "s0030": "五年，侯猛坐亡斬，國除。",
  "s0031": "長平。",
  "s0032": "以元朔二年再以車騎將軍擊匈奴，取朔方、河南功侯。",
  "s0033": "元朔五年，以大將軍擊匈奴，破右賢王，益封三千戶。",
  "s0034": "五。",
  "s0035": "二年三月丙辰，烈侯衛青元年。",
  "s0036": "六 六 六 太初元年，今侯伉元年。",
  "s0037": "平陵。",
  "s0038": "以都尉從車騎將軍青擊匈奴功侯。",
  "s0039": "以元朔五年，用遊擊將軍從大將軍，益封。",
  "s0040": "五。",
  "s0041": "二年三月丙辰，侯蘇建元年。",
  "s0042": "六 六。",
  "s0043": "六年，侯建為右將軍，與翕侯信俱敗，獨身脫來歸，當斬，贖，國除。",
  "s0044": "岸頭。",
  "s0045": "以都尉從車騎將軍青擊匈奴功侯。",
  "s0046": "元朔六年，從大將軍，益封。",
  "s0047": "五。",
  "s0048": "二年六月壬辰，侯張次公元年。",
  "s0049": "元年，次公坐與淮南王女姦，及受財物罪，國除。",
  "s0050": "平津。",
  "s0051": "以丞相詔所褒侯。",
  "s0052": "四。",
  "s0053": "五年十一月乙丑，獻侯公孫弘元年。",
  "s0054": "二。",
  "s0055": "四。",
  "s0056": "三年，侯慶元年。",
  "s0057": "六 三。",
  "s0058": "四年，侯慶坐為山陽太守有罪，國除。",
  "s0059": "涉安 以匈奴單于太子降侯。",
  "s0060": "一。",
  "s0061": "三年四月丙子，侯於單。",
  "s0062": "。",
  "s0063": "元年。",
  "s0064": "五月，卒，無後，國除。",
  "s0065": "昌武。",
  "s0066": "以匈奴王降侯。",
  "s0067": "以昌武侯從驃騎將軍擊左賢王功，益封。",
  "s0068": "三。",
  "s0069": "四年十月庚申，堅侯趙安稽元年。",
  "s0070": "六 六 一。",
  "s0071": "五。",
  "s0072": "二年，侯充國元年。",
  "s0073": "。",
  "s0074": "太初元年，侯充國薨，亡後，國除。",
  "s0075": "襄城。",
  "s0076": "以匈奴相國降侯。",
  "s0077": "三。",
  "s0078": "四年十月庚申，侯無龍元年。",
  "s0079": "六 六 六 一。",
  "s0080": "太初二年，無龍從浞野侯戰死。",
  "s0081": "二。",
  "s0082": "三年，侯病已元年。",
  "s0083": "南奅。",
  "s0084": "以騎將軍從大將軍青擊匈奴得王功侯。",
  "s0085": "太初二年，以丞相封為葛繹侯。",
  "s0086": "二。",
  "s0087": "五年四月丁未，侯公孫賀元年。",
  "s0088": "六 四。",
  "s0089": "五年，賀坐酎金，國除，絕，七歲。",
  "s0090": "十三。",
  "s0091": "太初二年三月丁卯，封葛繹侯。",
  "s0092": "征和二年，賀子敬聲有罪，國除。",
  "s0093": "合騎。",
  "s0094": "以護軍都尉三從大將軍擊匈奴，至右賢王庭，得王功侯。",
  "s0095": "元朔六年益封。",
  "s0096": "二。",
  "s0097": "五年四月丁未，侯公孫敖元年。",
  "s0098": "一。",
  "s0099": "二年，侯敖將兵擊匈奴，與驃騎將軍期，後，畏懦，當斬，贖為庶人，國除。",
  "s0100": "樂安。",
  "s0101": "以輕車將軍再從大將軍青擊匈奴得王功侯。",
  "s0102": "二。",
  "s0103": "五年四月丁未，侯李蔡元年。",
  "s0104": "四。",
  "s0105": "五年，侯蔡以丞相盜孝景園神道壖地罪，自殺，國除。",
  "s0106": "龍镪。",
  "s0107": "以都尉從大將軍青擊匈奴得王功侯。",
  "s0108": "元鼎六年，以橫海將軍擊東越功，為案道侯。",
  "s0109": "二。",
  "s0110": "五年四月丁未，侯韓說元年。",
  "s0111": "六 四。",
  "s0112": "五年，侯說坐酎金，國絕。",
  "s0113": "二歲復侯。",
  "s0114": "六。",
  "s0115": "元年五月丁卯，案道侯說元年。",
  "s0116": "十三。",
  "s0117": "征和二年，子長代，有罪，絕。",
  "s0118": "子曾復封為龍镪侯。",
  "s0119": "隨成。",
  "s0120": "以校尉三從大將軍青擊匈奴，攻農吾，先登石累，得王功侯。",
  "s0121": "二。",
  "s0122": "五年四月乙卯，侯趙不虞元年。",
  "s0123": "三。",
  "s0124": "三年，侯不虞坐為定襄都尉，匈奴敗太守，以聞非實，謾，。",
  "s0125": "國除。",
  "s0126": "從平。",
  "s0127": "以校尉三從大將軍青擊匈奴，至右賢王庭，數為鴈行上石山先登功侯。",
  "s0128": "二。",
  "s0129": "五年四月乙卯，公孫戎奴元年。",
  "s0130": "一。",
  "s0131": "二年，侯戎奴坐為上郡太守發兵擊匈奴，不以聞，謾，國除。",
  "s0132": "涉軹。",
  "s0133": "以校尉三從大將軍擊匈奴，至右賢王庭，得王，虜閼氏功侯。",
  "s0134": "二。",
  "s0135": "五年四月丁未，侯李朔元年。",
  "s0136": "元年，侯朔有罪，國除。",
  "s0137": "宜春。",
  "s0138": "以父大將軍青破右賢王功侯。",
  "s0139": "二。",
  "s0140": "五年四月丁未，侯衛伉元年。",
  "s0141": "六 元年，伉坐矯制不害，國除。",
  "s0142": "陰安。",
  "s0143": "以父大將軍青破右賢王功侯。",
  "s0144": "二。",
  "s0145": "五年四月丁未，侯衛不疑元年。",
  "s0146": "六 四。",
  "s0147": "五年，侯不疑坐酎金，國除。",
  "s0148": "發干。",
  "s0149": "以父大將軍青破右賢王功侯。",
  "s0150": "二。",
  "s0151": "五年四月丁未，侯衛登元年。",
  "s0152": "六 四。",
  "s0153": "五年，侯登坐酎金，國除。",
  "s0154": "博望。",
  "s0155": "以校尉從大將軍六年擊匈奴，知水道，及前使絕域大夏功侯。",
  "s0156": "一。",
  "s0157": "六年三月甲辰，侯張騫元年。",
  "s0158": "一。",
  "s0159": "二年，侯騫坐以將軍擊匈奴畏懦，當斬，贖，國除。",
  "s0160": "冠軍。",
  "s0161": "以嫖姚校尉再從大將軍，六年從大將軍擊匈奴，斬相國功侯。",
  "s0162": "元狩二年，以驃騎將軍擊匈奴，至祁連，益封；",
  "s0163": "迎渾邪王，益封；",
  "s0164": "擊左右賢王，益封。",
  "s0165": "一。",
  "s0166": "六年四月壬申，景桓侯霍去病元年。",
  "s0167": "六 六。",
  "s0168": "元年，哀侯嬗元年。",
  "s0169": "元年，哀侯嬗薨，無後，國除。",
  "s0170": "眾利。",
  "s0171": "以上谷太守四從大將軍，六年擊匈奴，首虜千級以上功侯。",
  "s0172": "一。",
  "s0173": "六年五月壬辰，侯郝賢。",
  "s0174": "元年。",
  "s0175": "一。",
  "s0176": "二年，侯賢坐為上谷太守入戍卒財物上計謾罪，國除。",
  "s0177": "潦。",
  "s0178": "以匈奴趙王降，侯。",
  "s0179": "一。",
  "s0180": "元年七月壬午，悼侯趙王煖訾。",
  "s0181": "。",
  "s0182": "元年。",
  "s0183": "二年，煖訾死，無後，國除。",
  "s0184": "宜冠。",
  "s0185": "以校尉從驃騎將軍二年再出擊匈奴功侯。",
  "s0186": "故匈奴歸義。",
  "s0187": "二。",
  "s0188": "二年正月乙亥，侯高不識元年。",
  "s0189": "四年，不識擊匈奴，戰軍功增首不以實，當斬，贖罪，國除。",
  "s0190": "煇渠。",
  "s0191": "以校尉從驃騎將軍二年再出擊匈奴，得王功侯。",
  "s0192": "以校尉從驃騎將軍二年虜五王功，益封。",
  "s0193": "故匈奴歸義。",
  "s0194": "五。",
  "s0195": "二年二月乙丑，忠侯僕多。",
  "s0196": "。",
  "s0197": "元年。",
  "s0198": "三。",
  "s0199": "三。",
  "s0200": "四年，侯電元年。",
  "s0201": "六 四",
  "s0202": "從驃。",
  "s0203": "以司馬再從驃騎將軍數深入匈奴，得兩王子騎將功侯。",
  "s0204": "以匈河將軍元封三年擊樓蘭功，復侯。",
  "s0205": "五。",
  "s0206": "二年五月丁丑，侯趙破奴元年。",
  "s0207": "四。",
  "s0208": "五年，侯破奴坐酎金，國除。",
  "s0209": "浞野四。",
  "s0210": "三年，侯破奴元年。",
  "s0211": "一。",
  "s0212": "二年，侯破奴以浚稽將軍擊匈奴，失軍，為虜所得，國除。",
  "s0213": "下麾。",
  "s0214": "以匈奴王降侯。",
  "s0215": "五。",
  "s0216": "二年六月乙亥，侯呼毒尼元年。",
  "s0217": "四。",
  "s0218": "二。",
  "s0219": "五年，煬侯伊即軒元年。",
  "s0220": "六 四",
  "s0221": "漯陰。",
  "s0222": "以匈奴渾邪王將眾十萬降侯，萬戶。",
  "s0223": "四。",
  "s0224": "二年七月壬午，定侯渾邪元年。",
  "s0225": "六。",
  "s0226": "元年，魏侯蘇元年。",
  "s0227": "五。",
  "s0228": "五年，魏侯蘇薨，無後，國除。",
  "s0229": "煇渠。",
  "s0230": "以匈奴王降侯。",
  "s0231": "四。",
  "s0232": "三年七月壬午，悼侯扁訾元年。",
  "s0233": "一。",
  "s0234": "二年，侯扁訾死，無後，國除。",
  "s0235": "河綦。",
  "s0236": "以匈奴右王與渾邪降侯。",
  "s0237": "四。",
  "s0238": "三年七月壬午，康侯烏犁元年。",
  "s0239": "二。",
  "s0240": "四。",
  "s0241": "三年，餘利鞮元年。",
  "s0242": "六 四",
  "s0243": "常樂。",
  "s0244": "以匈奴大當戶與渾邪降侯。",
  "s0245": "四。",
  "s0246": "三年七月壬午，肥侯稠雕。",
  "s0247": "元年。",
  "s0248": "六 六 二。",
  "s0249": "太初三年，今侯廣漢元年。",
  "s0250": "符離。",
  "s0251": "以右北平太守從驃騎將軍四年擊右王，將重會期，首虜二千七百人功侯。",
  "s0252": "三。",
  "s0253": "四年六月丁卯，侯路博德元年。",
  "s0254": "六 六 太初元年，侯路博德有罪，國除。",
  "s0255": "壯。",
  "s0256": "以匈奴歸義因淳王從驃騎將軍四年擊左王，以少破多，捕虜二千一百人功侯。",
  "s0257": "三。",
  "s0258": "四年六月丁卯，侯復陸支元年。",
  "s0259": "二。",
  "s0260": "四。",
  "s0261": "三年，今侯偃元年。",
  "s0262": "六 四",
  "s0263": "眾利。",
  "s0264": "以匈奴歸義樓剸王。",
  "s0265": "從驃騎將軍四年擊右王，手自劍合功侯。",
  "s0266": "三。",
  "s0267": "四年六月丁卯，質侯伊即軒。",
  "s0268": "元年 六 五。",
  "s0269": "一。",
  "s0270": "六年，今侯當時元年。",
  "s0271": "四",
  "s0272": "湘成。",
  "s0273": "以匈奴符離王降侯。",
  "s0274": "三。",
  "s0275": "四年六月丁卯，侯敞屠洛元年。",
  "s0276": "四。",
  "s0277": "五年，侯敞屠洛坐酎金，國除。",
  "s0278": "義陽。",
  "s0279": "以北地都尉從驃騎將軍四年擊左王，得王功侯。",
  "s0280": "三。",
  "s0281": "四年六月丁卯，侯衛山元年。",
  "s0282": "六 六 四",
  "s0283": "散。",
  "s0284": "以匈奴都尉降侯。",
  "s0285": "三。",
  "s0286": "四年六月丁卯，侯董荼吾。",
  "s0287": "元年。",
  "s0288": "六 六 二。",
  "s0289": "二。",
  "s0290": "太初三年，今侯安漢元年。",
  "s0291": "臧馬。",
  "s0292": "以匈奴王降侯。",
  "s0293": "一。",
  "s0294": "四年六月丁卯，康侯延年元年。",
  "s0295": "五年，侯延年死，不得置後，國除。",
  "s0296": "周子南君。",
  "s0297": "以周後紹封。",
  "s0298": "三。",
  "s0299": "四年十一月丁卯，侯姬嘉元年。",
  "s0300": "三。",
  "s0301": "三。",
  "s0302": "四年君買元年。",
  "s0303": "四",
  "s0304": "樂通。",
  "s0305": "以方術侯。",
  "s0306": "一。",
  "s0307": "四年四月乙巳，侯五利將軍欒大元年。",
  "s0308": "五年，侯大有罪，斬，國除。",
  "s0309": "瞭。",
  "s0310": "以匈奴歸義王降侯。",
  "s0311": "一。",
  "s0312": "四年六月丙午，侯次公元年。",
  "s0313": "五年，侯次公坐酎金，國除。",
  "s0314": "術陽。",
  "s0315": "以南越王兄越高昌侯。",
  "s0316": "一。",
  "s0317": "四年，侯建德元年。",
  "s0318": "五年，侯建德有罪，國除。",
  "s0319": "龍亢。",
  "s0320": "以校尉摎樂擊南越，死事，子侯。",
  "s0321": "二。",
  "s0322": "五年三月壬午，侯廣德元年。",
  "s0323": "六。",
  "s0324": "六年，侯廣德有罪誅，國除。",
  "s0325": "成安。",
  "s0326": "以校尉韓千秋擊南越死事，子侯。",
  "s0327": "二。",
  "s0328": "五年三月壬子，侯延年元年。",
  "s0329": "六。",
  "s0330": "六年，侯延年有罪，國除。",
  "s0331": "昆。",
  "s0332": "以屬國大且渠擊匈奴功侯。",
  "s0333": "二。",
  "s0334": "五年五月戊戌，侯渠復累。",
  "s0335": "元年。",
  "s0336": "六 四",
  "s0337": "騏。",
  "s0338": "以屬國騎擊匈奴，捕單于兄功侯。",
  "s0339": "二。",
  "s0340": "五年六月壬子，侯駒幾元年。",
  "s0341": "六 四",
  "s0342": "梁期。",
  "s0343": "以屬國都尉五年閒出擊匈奴，得復累絺縵等功侯。",
  "s0344": "二。",
  "s0345": "五年七月辛巳，侯任破胡元年。",
  "s0346": "六 四",
  "s0347": "牧丘。",
  "s0348": "以丞相及先人萬石積德謹行侯。",
  "s0349": "二。",
  "s0350": "五年九月丁丑，恪侯石慶元年。",
  "s0351": "六 二。",
  "s0352": "二。",
  "s0353": "三年，侯德元年。",
  "s0354": "瞭。",
  "s0355": "以南越將降侯。",
  "s0356": "一。",
  "s0357": "六年三月乙酉，侯畢取元年。",
  "s0358": "六 四",
  "s0359": "將梁。",
  "s0360": "以樓船將軍擊南越，椎鋒卻敵侯。",
  "s0361": "一。",
  "s0362": "六年三月乙酉，侯楊僕元年。",
  "s0363": "三。",
  "s0364": "四年，侯僕有罪，國除。",
  "s0365": "安道。",
  "s0366": "以南越揭陽令聞漢兵至自定降侯。",
  "s0367": "一。",
  "s0368": "六年三月乙酉，侯揭陽令史定元年。",
  "s0369": "六 四",
  "s0370": "隨桃。",
  "s0371": "以南越蒼梧王聞漢兵至降侯。",
  "s0372": "一。",
  "s0373": "六年四月癸亥，侯趙光元年。",
  "s0374": "六 四",
  "s0375": "湘成。",
  "s0376": "以南越桂林監聞漢兵破番禺，諭甌駱兵四十餘萬降侯。",
  "s0377": "一。",
  "s0378": "六年五月壬申，侯監居翁。",
  "s0379": "元年。",
  "s0380": "六 四",
  "s0381": "海常。",
  "s0382": "以伏波司馬捕得南越王建德功侯。",
  "s0383": "一。",
  "s0384": "六年七月乙酉，莊侯蘇弘元年。",
  "s0385": "六 太初元年，侯弘死，無後，國除。",
  "s0386": "北石。",
  "s0387": "以故東越衍侯佐繇王斬餘善功侯。",
  "s0388": "六。",
  "s0389": "元年正月壬午，侯吳陽元年。",
  "s0390": "三。",
  "s0391": "太初四年，今侯首元年。",
  "s0392": "下酈。",
  "s0393": "以故甌駱左將斬西于王功侯。",
  "s0394": "六。",
  "s0395": "元年四月丁酉，侯左將黃同元年。",
  "s0396": "四",
  "s0397": "繚嫈。",
  "s0398": "以故校尉從橫海將軍說擊東越功侯。",
  "s0399": "一。",
  "s0400": "元年五月己卯，侯劉福元年。",
  "s0401": "二年，侯福有罪，國除。",
  "s0402": "蘌兒。",
  "s0403": "以軍卒斬東越徇北將軍功侯。",
  "s0404": "六。",
  "s0405": "元年閏月癸卯，莊侯轅終古元年。",
  "s0406": "太初元年，終古死，無後，國除。",
  "s0407": "開陵。",
  "s0408": "以故東越建成侯與繇王共斬東越王餘善功侯。",
  "s0409": "六。",
  "s0410": "元年閏月癸卯，侯建成元年。",
  "s0411": "臨蔡。",
  "s0412": "以故南越郎聞漢兵破番禺，為伏波得南越相呂嘉功侯。",
  "s0413": "六。",
  "s0414": "元年閏月癸卯，侯孫都元年。",
  "s0415": "東成。",
  "s0416": "以故東越繇王斬東越王餘善功侯，萬戶。",
  "s0417": "六。",
  "s0418": "元年閏月癸卯，侯居服元年。",
  "s0419": "無錫。",
  "s0420": "以東越將軍漢兵至棄軍降侯。",
  "s0421": "六。",
  "s0422": "元年，侯多軍元年。",
  "s0423": "涉都。",
  "s0424": "以父棄故南海守，漢兵至以城邑降，子侯。",
  "s0425": "六。",
  "s0426": "元年中，侯嘉元年。",
  "s0427": "二。",
  "s0428": "太初二年，侯嘉薨，無後，國除。",
  "s0429": "平州。",
  "s0430": "以朝鮮將漢兵至降侯。",
  "s0431": "一。",
  "s0432": "三年四月丁卯，侯唊元年。",
  "s0433": "。",
  "s0434": "四年，侯唊薨，無後，國除。",
  "s0435": "荻苴。",
  "s0436": "以朝鮮相漢兵至圍之降侯。",
  "s0437": "四。",
  "s0438": "三年四月，侯朝鮮相韓陰元年。",
  "s0439": "澅清。",
  "s0440": "以朝鮮尼谿相使人殺其王右渠來降侯。",
  "s0441": "四。",
  "s0442": "三年六月丙辰，侯朝鮮尼谿相參元年。",
  "s0443": "騠茲。",
  "s0444": "以小月氏若苴王將眾降侯。",
  "s0445": "三。",
  "s0446": "四年十一月丁卯，侯稽谷姑。",
  "s0447": "元年。",
  "s0448": "太初元年，侯稽谷姑薨，無後，國除。",
  "s0449": "浩。",
  "s0450": "以故中郎將將兵捕得車師王功侯。",
  "s0451": "一。",
  "s0452": "四年正月甲申，侯王恢元年。",
  "s0453": "四年四月，侯恢坐使酒泉矯制害，當死，贖，國除。",
  "s0454": "封凡三月。",
  "s0455": "瓡讘。",
  "s0456": "以小月氏王將眾千騎降侯。",
  "s0457": "二。",
  "s0458": "四年正月乙酉，侯扜者。",
  "s0459": "元年。",
  "s0460": "一。",
  "s0461": "六年，侯勝元年。",
  "s0462": "四",
  "s0463": "幾。",
  "s0464": "以朝鮮王子漢兵圍朝鮮降侯。",
  "s0465": "二。",
  "s0466": "四年三月癸未，侯張阍。",
  "s0467": "。",
  "s0468": "歸義元年。",
  "s0469": "六年，侯張阍使朝鮮，謀反，死，國除。",
  "s0470": "涅陽。",
  "s0471": "以朝鮮相路人，漢兵至，首先降，道死，其子侯。",
  "s0472": "三。",
  "s0473": "四年三月壬寅，康侯子最元年。",
  "s0474": "二。",
  "s0475": "太初二年，侯最死，無後，國除。",
  "s0476": "右太史公本表。",
  "s0477": "當塗。",
  "s0478": "魏不害，以圉守尉捕淮陽反者公孫勇等侯。",
  "s0479": "蒲。",
  "s0480": "蘇昌，以圉尉史捕淮陽反者公孫勇等侯。",
  "s0481": "潦陽。",
  "s0482": "江德，以園廄嗇夫共捕淮陽反者公孫勇等侯。",
  "s0483": "富民。",
  "s0484": "田千秋，家在長陵。",
  "s0485": "以故高廟寢郎上書諫孝武曰：「子弄父兵，罪當笞。",
  "s0486": "父子之怒，自古有之。",
  "s0487": "蚩尤畔父，黃帝涉江」。",
  "s0488": "上書至意，拜為大鴻臚。",
  "s0489": "征和四年為丞相，封三千戶。",
  "s0490": "至昭帝時病死，子順代立，為虎牙將軍，擊匈奴，不至質，誅死，國除。",
  "s0491": "右孝武封國名。",
  "s0492": "後進好事儒者褚先生曰：太史公記事盡於孝武之事，故復修記孝昭以來功臣侯者，編於左方，令後好事者得覽觀成敗長短絕世之適，得以自戒焉。",
  "s0493": "當世之君子，行權合變，度時施宜，希世用事，以建功有土封侯，立名當世，豈不盛哉！",
  "s0494": "觀其持滿守成之道，皆不謙讓，驕蹇爭權，喜揚聲譽，知進不知退，終以殺身滅國。",
  "s0495": "以三得之，及身失之，不能傳功於後世，令恩德流子孫，豈不悲哉！",
  "s0496": "夫龍雒侯曾為前將軍，世俗順善，厚重謹信，不與政事，退讓愛人。",
  "s0497": "其先起於晉六卿之世。",
  "s0498": "有土君國以來，為王侯，子孫相承不絕，歷年經世，以至于今，凡百餘歲，豈可與功臣及身失之者同日而語之哉？",
  "s0499": "悲夫，後世其誡之！",
  "s0500": "博陸 霍光，家在平陽。",
  "s0501": "以兄驃騎將軍故貴。",
  "s0502": "前事武帝，覺捕得侍中謀反者馬何羅等功侯，三千戶。",
  "s0503": "中輔幼主昭帝，為大將軍。",
  "s0504": "謹信，用事擅治，尊為大司馬，益封邑萬戶。",
  "s0505": "後事宣帝。",
  "s0506": "歷事三主，天下信鄉之，益封二萬戶。",
  "s0507": "子禹代立，謀反，族滅，國除。",
  "s0508": "秺。",
  "s0509": "金翁叔名日磾，以匈奴休屠王太子從渾邪王將眾五萬，降漢歸義，侍中，事武帝，覺捕侍中謀反者馬何羅等功侯，三千戶。",
  "s0510": "中事昭帝，謹厚，益封三千戶。",
  "s0511": "子弘代立，為奉車都尉，事宣帝。",
  "s0512": "安陽。",
  "s0513": "上官桀，家在隴西。",
  "s0514": "以善騎射從軍。",
  "s0515": "稍貴，事武帝，為左將軍。",
  "s0516": "覺捕斬侍中謀反者馬何羅弟重合侯通功侯，三千戶。",
  "s0517": "中事昭帝，與大將軍霍光爭權，因以謀反，族滅，國除。",
  "s0518": "桑樂。",
  "s0519": "上官安。",
  "s0520": "以父桀為將軍故貴，侍中，事昭帝。",
  "s0521": "安女為昭帝夫人，立為皇后故侯，三千戶。",
  "s0522": "驕蹇，與大將軍霍光爭權，因以父子謀反，族滅，國除。",
  "s0523": "富平。",
  "s0524": "張安世，家在杜陵。",
  "s0525": "以故御史大夫張湯子武帝時給事尚書，為尚書令。",
  "s0526": "事昭帝，謹厚習事，為光祿勳右將軍。",
  "s0527": "輔政十三年，無適過，侯，三千戶。",
  "s0528": "及事宣帝，代霍光為大司馬，用事，益封萬六千戶。",
  "s0529": "子延壽代立，為太僕，侍中。",
  "s0530": "義陽。",
  "s0531": "傅介子，家在北地。",
  "s0532": "以從軍為郎，為平樂監。",
  "s0533": "昭帝時，刺殺外國王，天子下詔書曰：「平樂監傅介子使外國，殺樓蘭王，以直報怨，不煩師，有功，其以邑千三百戶封介子為義陽侯。」",
  "s0534": "子厲代立，爭財相告，有罪，國除。",
  "s0535": "商利。",
  "s0536": "王山，齊人也。",
  "s0537": "故為丞相史，會騎將軍上官安謀反，山說安與俱入丞相，斬安。",
  "s0538": "山以軍功為侯，三千戶。",
  "s0539": "上書願治民，為代太守。",
  "s0540": "為人所上書言，繫獄當死，會赦，出為庶人，國除。",
  "s0541": "建平。",
  "s0542": "杜延年。",
  "s0543": "以故御史大夫杜周子給事大將軍幕府，發覺謀反者騎將軍上官安等罪，封為侯，邑二千七百戶，拜為太僕。",
  "s0544": "元年，出為西河太守。",
  "s0545": "五鳳三年，入為御史大夫。",
  "s0546": "弋陽。",
  "s0547": "任宮。",
  "s0548": "以故上林尉捕格謀反者左將軍上官桀，殺之便門，封為侯，二千戶。",
  "s0549": "後為太常，及行衛尉事。",
  "s0550": "節儉謹信，以壽終，傳於子孫。",
  "s0551": "宜城。",
  "s0552": "燕倉。",
  "s0553": "以故大將軍幕府軍吏發謀反者騎將軍上官安罪有功，封侯，邑二千戶。",
  "s0554": "為汝南太守，有能名。",
  "s0555": "宜春。",
  "s0556": "王訢，家在齊。",
  "s0557": "本小吏佐史，稍遷至右輔都尉。",
  "s0558": "武帝數幸扶風郡，訢共置辦，拜為右扶風。",
  "s0559": "至孝昭時，代桑弘羊為御史大夫。",
  "s0560": "元鳳三年，代田千秋為丞相，封二千戶。",
  "s0561": "立二年，為人所上書言暴，自殺，不殊。",
  "s0562": "子代立，為屬國都尉。",
  "s0563": "安平。",
  "s0564": "楊敞，家在華陰。",
  "s0565": "故給事大將軍幕府，稍遷至大司農，為御史大夫。",
  "s0566": "元鳳六年，代王訢為丞相，封二千戶。",
  "s0567": "立二年，病死。",
  "s0568": "子賁代立，十三年病死。",
  "s0569": "子翁君代立，為典屬國。",
  "s0570": "三歲，以季父惲故出惡言，繫獄當死，得免，為庶人，國除。",
  "s0571": "右孝昭時所封國名。",
  "s0572": "陽平。",
  "s0573": "蔡義，家在溫。",
  "s0574": "故師受韓詩，為博士，給事大將軍幕府，為杜城門候。",
  "s0575": "入侍中，授昭帝韓詩，為御史大夫。",
  "s0576": "是時年八十，衰老，常兩人扶持乃能行。",
  "s0577": "然公卿大臣議，以為為人主師，當以為相。",
  "s0578": "以元平元年代楊敞為丞相，封二千戶。",
  "s0579": "病死，絕無後，國除。",
  "s0580": "扶陽。",
  "s0581": "韋賢，家在魯。",
  "s0582": "通詩、禮、尚書，為博士，授魯大儒，入侍中，為昭帝師，遷為光祿大夫，大鴻臚，長信少府。",
  "s0583": "以為人主師，本始三年代蔡義為丞相，封扶陽侯，千八百戶。",
  "s0584": "為丞相五歲，多恩，不習吏事，免相就第，病死。",
  "s0585": "子玄成代立，為太常。",
  "s0586": "坐祠廟騎，奪爵，為關內侯。",
  "s0587": "平陵。",
  "s0588": "范明友，家在隴西。",
  "s0589": "以家世習外國事，使護西羌。",
  "s0590": "事昭帝，拜為度遼將軍，擊烏桓功侯，二千戶。",
  "s0591": "取霍光女為妻。",
  "s0592": "地節四年，與諸霍子禹等謀反，族滅，國除。",
  "s0593": "營平。",
  "s0594": "趙充國。",
  "s0595": "以隴西騎士從軍得官，侍中，事武帝。",
  "s0596": "數將兵擊匈奴有功，為護軍都尉，侍中，事昭帝。",
  "s0597": "昭帝崩，議立宣帝，決疑定策，以安宗廟功侯，封二千五百戶。",
  "s0598": "陽成。",
  "s0599": "田延年。",
  "s0600": "以軍吏事昭帝；",
  "s0601": "發覺上官桀謀反事，後留遲不得封，為大司農。",
  "s0602": "本造廢昌邑王議立宣帝，決疑定策，以安宗廟功侯，二千七百戶。",
  "s0603": "逢昭帝崩，方上事並急，因以盜都內錢三千萬。",
  "s0604": "發覺，自殺，國除。",
  "s0605": "平丘。",
  "s0606": "王遷，家在衛。",
  "s0607": "為尚書郎，習刀筆之文。",
  "s0608": "侍中，事昭帝。",
  "s0609": "帝崩，立宣帝，決疑定策，以安宗廟功侯，二千戶。",
  "s0610": "為光祿大夫，秩中二千石。",
  "s0611": "坐受諸侯王金錢財。",
  "s0612": "漏洩中事，誅死，國除。",
  "s0613": "樂成。",
  "s0614": "霍山。",
  "s0615": "山者，大將軍光兄子也。",
  "s0616": "光未死時上書曰：「臣兄驃騎將軍去病從軍有功，病死，賜謚景桓侯，絕無後，臣光願以所封東武陽邑三千五百戶分與山。」",
  "s0617": "天子許之，拜山為侯。",
  "s0618": "後坐謀反，族滅，國除。",
  "s0619": "冠軍。",
  "s0620": "霍雲。",
  "s0621": "以大將軍兄驃騎將軍適孫為侯。",
  "s0622": "地節三年，天子下詔書曰「驃騎將軍去病擊匈奴有功，封為冠軍侯。",
  "s0623": "薨卒，子侯代立，病死無後。",
  "s0624": "春秋之義，善善及子孫，其以邑三千戶封雲為冠軍侯。」",
  "s0625": "後坐謀反，族滅，國除。",
  "s0626": "平恩。",
  "s0627": "許廣漢，家昌邑。",
  "s0628": "坐事下蠶室，獨有一女，嫁之。",
  "s0629": "宣帝未立時，素與廣漢出入相通，卜相者言當大貴，以故廣漢施恩甚厚。",
  "s0630": "地節三年，封為侯，邑三千戶。",
  "s0631": "病死無後，國除。",
  "s0632": "昌水。",
  "s0633": "田廣明。",
  "s0634": "故郎，為司馬，稍遷至南郡都尉、淮陽太守、鴻臚、左馮翊。",
  "s0635": "昭帝崩，議廢昌邑王，立宣帝，決疑定策，以安宗廟。",
  "s0636": "本始三年，封為侯，邑二千三百戶。",
  "s0637": "為御史大夫。",
  "s0638": "後為祁連將軍，擊匈奴，軍不至質，當死，自殺，國除。",
  "s0639": "高平。",
  "s0640": "魏相，家在濟陰。",
  "s0641": "少學易，為府卒史，以賢良舉為茂陵令，遷河南太守。",
  "s0642": "坐賊殺不辜，繫獄，當死，會赦，免為庶人。",
  "s0643": "有詔守茂陵令，為楊州刺史，入為諫議大夫，復為河南太守，遷為大司農、御史大夫。",
  "s0644": "地節三年，譖毀韋賢，代為丞相，封千五百戶。",
  "s0645": "病死，長子賓代立，坐祠廟失侯。",
  "s0646": "博望。",
  "s0647": "許中翁。",
  "s0648": "以平恩侯許廣漢弟封為侯，邑二千戶。",
  "s0649": "亦故有私恩，為長樂衛尉。",
  "s0650": "死，子延年代立。",
  "s0651": "樂平 許翁孫。",
  "s0652": "以平恩侯許廣漢少弟故為侯，封二千戶。",
  "s0653": "拜為彊弩將軍，擊破西羌，還，更拜為大司馬、光祿勳。",
  "s0654": "亦故有私恩，故得封。",
  "s0655": "嗜酒好色，以早病死。",
  "s0656": "子湯代立。",
  "s0657": "將陵 史子回。",
  "s0658": "以宣帝大母家封為侯，二千六百戶，與平臺侯昆弟行也。",
  "s0659": "子回妻宜君，故成王孫，嫉妒，絞殺侍婢四十餘人，盜斷婦人初產子臂膝以為媚道。",
  "s0660": "為人所上書言，論棄市。",
  "s0661": "子回以外家故，不失侯。",
  "s0662": "平臺。",
  "s0663": "史子叔。",
  "s0664": "以宣帝大母家封為侯，二千五百戶。",
  "s0665": "衛太子時，史氏內一女於太子，嫁一女魯王，今見魯王亦史氏外孫也。",
  "s0666": "外家有親，以故貴，數得賞賜。",
  "s0667": "樂陵。",
  "s0668": "史子長。",
  "s0669": "以宣帝大母家貴，侍中，重厚忠信。",
  "s0670": "以發覺霍氏謀反事，封三千五百戶。",
  "s0671": "博成。",
  "s0672": "張章，父故潁川人，為長安亭長。",
  "s0673": "失官，之北闕上書，寄宿霍氏第舍，臥馬櫪閒，夜聞養馬奴相與語，言諸霍氏子孫欲謀反狀，因上書告反，為侯，封三千戶。",
  "s0674": "都成。",
  "s0675": "金安上，先故匈奴。",
  "s0676": "以發覺故大將軍霍光子禹等謀反事有功，封侯，二千八百戶。",
  "s0677": "安上者，奉車都尉秺侯從群子。",
  "s0678": "行謹善，退讓以自持，欲傳功德於子孫。",
  "s0679": "平通。",
  "s0680": "楊惲，家在華陰，故丞相楊敞少子，任為郎。",
  "s0681": "好士，自喜知人，居眾人中常與人顏色，以故高昌侯董忠引與屏語，言霍氏謀反狀，共發覺告反侯，二千戶，為光祿動。",
  "s0682": "到五鳳四年，作為妖言，大逆罪腰斬，國除。",
  "s0683": "高昌。",
  "s0684": "董忠，父故潁川陽翟人，以習書詣長安。",
  "s0685": "忠有材力，能騎射，用短兵，給事期門。",
  "s0686": "與張章相習知，章告語忠霍禹謀反狀，忠以語常侍騎郎楊惲，共發覺告反，侯，二千戶。",
  "s0687": "今為梟騎都尉，侍中。",
  "s0688": "坐祠宗廟乘小車，奪百戶。",
  "s0689": "爰戚 趙成。",
  "s0690": "用發覺楚國事侯，二千三百戶。",
  "s0691": "地節元年，楚王與廣陵王謀反，成發覺反狀，天子推恩廣德義，下詔書曰「無治廣陵王」，廣陵不變更。",
  "s0692": "後復坐祝詛滅國，自殺，國除。",
  "s0693": "今帝復立子為廣陵王。",
  "s0694": "酇 地節三年，天子下詔書曰：「朕聞漢之興，相國蕭何功第一，今絕無後，朕甚憐之，其以邑三千戶封蕭何玄孫建世為酇侯」。",
  "s0695": "平昌 王長君，家在趙國，常山廣望邑人也。",
  "s0696": "衛太子時，嫁太子家，為太子男史皇孫為配，生子男，絕不聞聲問，行且四十餘歲，至今元康元年中，詔徵，立以為侯，封五千戶。",
  "s0697": "宣帝舅父也。",
  "s0698": "樂昌。",
  "s0699": "王稚君，家在趙國，常山廣望邑人也。",
  "s0700": "以宣帝舅父外家封為侯，邑五千戶。",
  "s0701": "平昌侯王長君弟也。",
  "s0702": "邛成。",
  "s0703": "王奉光，家在房陵。",
  "s0704": "以女立為宣帝皇后，故封千五百戶。",
  "s0705": "言奉光初生時，夜見光其上，傳聞者以為當貴云。",
  "s0706": "後果以女故為侯。",
  "s0707": "安遠。",
  "s0708": "鄭吉，家在會稽。",
  "s0709": "以卒伍起從軍為郎，使護將弛刑士田渠梨。",
  "s0710": "會匈奴單于死，國亂，相攻，日逐王將眾來降漢，先使語吉，吉將吏卒數百人往迎之。",
  "s0711": "眾頗有欲還者，斬殺其渠率，遂與俱入漢。",
  "s0712": "以軍功侯，二千戶。",
  "s0713": "博陽。",
  "s0714": "邴吉，家在魯。",
  "s0715": "本以治獄為御史屬，給事大將軍幕府。",
  "s0716": "常施舊恩宣帝，遷為御史大夫，封侯，二千戶。",
  "s0717": "神爵二年，代魏相為丞相。",
  "s0718": "立五歲，病死。",
  "s0719": "子翁孟代立，為將軍，侍中。",
  "s0720": "甘露元年，坐祠宗廟不乘大車而騎至廟門，有罪，奪爵，為關內侯。",
  "s0721": "建成。",
  "s0722": "黃霸，家在陽夏，以役使徙雲陽。",
  "s0723": "以廉吏為河內守丞，遷為廷尉監，行丞相長史事。",
  "s0724": "坐見知夏侯勝非詔書大不敬罪，久繫獄三歲，從勝學尚書。",
  "s0725": "會赦，以賢良舉為揚州刺史，潁川太守。",
  "s0726": "善化，男女異路，耕者讓畔，賜黃金百斤，秩中二千石。",
  "s0727": "居潁川，入為太子傅，遷御史大夫。",
  "s0728": "五鳳三年，代邴吉為丞相。",
  "s0729": "封千八百戶。",
  "s0730": "西平。",
  "s0731": "于定國，家在東海。",
  "s0732": "本以治獄給事為廷尉史，稍遷御史中丞。",
  "s0733": "上書諫昌邑王，遷為光祿大夫，為廷尉。",
  "s0734": "乃師受春秋，變道行化，謀厚愛人。",
  "s0735": "遷為御史大夫，代黃霸為丞相。",
  "s0736": "右孝宣時所封。",
  "s0737": "陽平。",
  "s0738": "王稚君，家在魏郡。",
  "s0739": "故丞相史。",
  "s0740": "女為太子妃。",
  "s0741": "太子立為帝，女為皇后，故侯，千二百戶。",
  "s0742": "初元以來，方盛貴用事，游宦求官於京師者多得其力，未聞其有知略廣宣於國家也。"
}