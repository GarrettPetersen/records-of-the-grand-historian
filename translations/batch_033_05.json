{
  "s0201": {
    "chinese": "釐公十年「冬，大雨雪」。",
    "literal": "",
    "idiomatic": ""
  },
  "s0202": {
    "chinese": "劉向以為先是釐公立妾為夫人，陰居陽位，陰氣盛也。",
    "literal": "",
    "idiomatic": ""
  },
  "s0203": {
    "chinese": "公羊經曰「大雨雹」。",
    "literal": "",
    "idiomatic": ""
  },
  "s0204": {
    "chinese": "董仲舒以為公脅於齊桓公，立妾為夫人，不敢進群妾，故專壹之象見諸雹，皆為有所漸脅也，行專壹之政云。",
    "literal": "",
    "idiomatic": ""
  },
  "s0205": {
    "chinese": "昭公四年「正月，大雨雪」。",
    "literal": "",
    "idiomatic": ""
  },
  "s0206": {
    "chinese": "劉向以為昭取於吳而為同姓，謂之吳孟子。",
    "literal": "",
    "idiomatic": ""
  },
  "s0207": {
    "chinese": "君行於上，臣非於下。",
    "literal": "",
    "idiomatic": ""
  },
  "s0208": {
    "chinese": "又三家已彊，皆賤公行，慢臢之心生。",
    "literal": "",
    "idiomatic": ""
  },
  "s0209": {
    "chinese": "董仲舒以為季孫宿任政，陰氣盛也。",
    "literal": "",
    "idiomatic": ""
  },
  "s0210": {
    "chinese": "文帝四年六月，大雨雪。",
    "literal": "",
    "idiomatic": ""
  },
  "s0211": {
    "chinese": "後三歲，淮南王長謀反，發覺，遷，道死。",
    "literal": "",
    "idiomatic": ""
  },
  "s0212": {
    "chinese": "京房易傳曰：「夏雨雪，戒臣為亂。」",
    "literal": "",
    "idiomatic": ""
  },
  "s0213": {
    "chinese": "景帝中六年三月，雨雪。",
    "literal": "",
    "idiomatic": ""
  },
  "s0214": {
    "chinese": "其六月，匈奴入上郡取苑馬，吏卒戰死者二千餘人。",
    "literal": "",
    "idiomatic": ""
  },
  "s0215": {
    "chinese": "明年，條侯周亞夫下獄死。",
    "literal": "",
    "idiomatic": ""
  },
  "s0216": {
    "chinese": "武帝元狩元年十二月，大雨雪，民多凍死。",
    "literal": "",
    "idiomatic": ""
  },
  "s0217": {
    "chinese": "是歲淮南、衡山王謀反，發覺，皆自殺。",
    "literal": "",
    "idiomatic": ""
  },
  "s0218": {
    "chinese": "使者行郡國，治黨與，坐死者數萬人。",
    "literal": "",
    "idiomatic": ""
  },
  "s0219": {
    "chinese": "元鼎二年三月，雪，平地厚五尺。",
    "literal": "",
    "idiomatic": ""
  },
  "s0220": {
    "chinese": "是歲御史大夫張湯有罪自殺，丞相嚴青翟坐與三長史謀陷湯，青翟自殺，三長史皆棄市。",
    "literal": "",
    "idiomatic": ""
  },
  "s0221": {
    "chinese": "元鼎三年三月水冰，四月雨雪，關東十餘郡人相食。",
    "literal": "",
    "idiomatic": ""
  },
  "s0222": {
    "chinese": "是歲，民不占緡錢有告者，以半畀之。",
    "literal": "",
    "idiomatic": ""
  },
  "s0223": {
    "chinese": "建昭四年三月，雨雪，燕多死。",
    "literal": "",
    "idiomatic": ""
  },
  "s0224": {
    "chinese": "谷永對曰：「皇后桑蠶以治祭服，共事天地宗廟，正以是日疾風自西北，大寒雨雪，壞敗其功，以章不鄉。",
    "literal": "",
    "idiomatic": ""
  },
  "s0225": {
    "chinese": "宜齊戒辟寢，以深自責，請皇后就宮，鬲閉門戶，毋得擅上。",
    "literal": "",
    "idiomatic": ""
  },
  "s0226": {
    "chinese": "且令眾妾人人更進，以時博施。",
    "literal": "",
    "idiomatic": ""
  },
  "s0227": {
    "chinese": "皇天說喜，庶幾可以得賢明之嗣。",
    "literal": "",
    "idiomatic": ""
  },
  "s0228": {
    "chinese": "即不行臣言，災異俞甚，天變成形，臣雖欲復捐身關策，不及事已。」",
    "literal": "",
    "idiomatic": ""
  },
  "s0229": {
    "chinese": "其後許后坐祝詛廢。",
    "literal": "",
    "idiomatic": ""
  },
  "s0230": {
    "chinese": "陽朔四年四月，雨雪，燕雀死。",
    "literal": "",
    "idiomatic": ""
  },
  "s0231": {
    "chinese": "後十六年，許皇后自殺。",
    "literal": "",
    "idiomatic": ""
  },
  "s0232": {
    "chinese": "定公元年「十月，隕霜殺菽」。",
    "literal": "",
    "idiomatic": ""
  },
  "s0233": {
    "chinese": "劉向以為周十月，今八月也，消卦為觀，陰氣未至君位而殺，誅罰不由君出，在臣下之象也。",
    "literal": "",
    "idiomatic": ""
  },
  "s0234": {
    "chinese": "是時季氏逐昭公，公死于外，定公得立，故天見災以視公也。",
    "literal": "",
    "idiomatic": ""
  },
  "s0235": {
    "chinese": "釐公二年「十月，隕霜不殺草」，為嗣君微，失秉事之象也。",
    "literal": "",
    "idiomatic": ""
  },
  "s0236": {
    "chinese": "其後卒在臣下，則災為之生矣。",
    "literal": "",
    "idiomatic": ""
  },
  "s0237": {
    "chinese": "異故言草，災故言菽，重殺穀。",
    "literal": "",
    "idiomatic": ""
  },
  "s0238": {
    "chinese": "一曰菽，草之難殺者也，言殺菽，知草皆死也；",
    "literal": "",
    "idiomatic": ""
  },
  "s0239": {
    "chinese": "言不殺草，知菽亦不死也。",
    "literal": "",
    "idiomatic": ""
  },
  "s0240": {
    "chinese": "董仲舒以為菽，草之彊者，天戒若曰，加誅於彊臣。",
    "literal": "",
    "idiomatic": ""
  },
  "s0241": {
    "chinese": "言菽，以微見季氏之罰也。",
    "literal": "",
    "idiomatic": ""
  },
  "s0242": {
    "chinese": "武帝元光四年四月，隕霜殺草木。",
    "literal": "",
    "idiomatic": ""
  },
  "s0243": {
    "chinese": "先是二年，遣五將軍三十萬眾伏馬邑下，欲襲單于，單于覺之而去。",
    "literal": "",
    "idiomatic": ""
  },
  "s0244": {
    "chinese": "自是始征伐四夷，師出三十餘年，天下戶口減半。",
    "literal": "",
    "idiomatic": ""
  },
  "s0245": {
    "chinese": "京房易傳曰：「興兵妄誅，茲謂亡法，厥災霜，夏殺五穀，冬殺麥。",
    "literal": "",
    "idiomatic": ""
  },
  "s0246": {
    "chinese": "誅不原情，茲謂不仁，其霜，夏先大雷風，冬先雨，乃隕霜，有芒角。",
    "literal": "",
    "idiomatic": ""
  },
  "s0247": {
    "chinese": "賢聖遭害，其霜附木不下地。",
    "literal": "",
    "idiomatic": ""
  },
  "s0248": {
    "chinese": "佞人依刑，茲謂私賊，其霜在草根土隙間。",
    "literal": "",
    "idiomatic": ""
  },
  "s0249": {
    "chinese": "不教而誅茲謂虐，其霜反在草下。」",
    "literal": "",
    "idiomatic": ""
  },
  "s0250": {
    "chinese": "元帝永光元年三月，隕霜殺桑；",
    "literal": "",
    "idiomatic": ""
  }
}