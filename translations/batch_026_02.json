{
  "s0051": {
    "chinese": "序以明教，庠則行禮而視化焉。",
    "literal": "",
    "idiomatic": ""
  },
  "s0052": {
    "chinese": "春令民畢出在野，冬則畢入於邑。",
    "literal": "",
    "idiomatic": ""
  },
  "s0053": {
    "chinese": "其詩曰：「四之日舉止，同我婦子，饁彼南具。」",
    "literal": "",
    "idiomatic": ""
  },
  "s0054": {
    "chinese": "又曰：「十月蟋蟀，入我床下，嗟我婦子，聿為改歲，入此室處。」",
    "literal": "",
    "idiomatic": ""
  },
  "s0055": {
    "chinese": "所以順陰陽，備寇賊，習禮文也。",
    "literal": "",
    "idiomatic": ""
  },
  "s0056": {
    "chinese": "春，秋出民，里胥平旦坐於右塾，鄰長坐於右塾，畢出然後歸，夕亦如之。",
    "literal": "",
    "idiomatic": ""
  },
  "s0057": {
    "chinese": "入者必持薪樵，輕重相分，班白不提挈。",
    "literal": "",
    "idiomatic": ""
  },
  "s0058": {
    "chinese": "冬，民既入，婦人同巷，相從夜績，女工一月得四十五日。",
    "literal": "",
    "idiomatic": ""
  },
  "s0059": {
    "chinese": "必相從者，所以省費燎火，同巧拙而合習俗也。",
    "literal": "",
    "idiomatic": ""
  },
  "s0060": {
    "chinese": "男女有不得其所者，因相與歌詠，各言其傷。",
    "literal": "",
    "idiomatic": ""
  },
  "s0061": {
    "chinese": "是月，餘子亦在于序室。",
    "literal": "",
    "idiomatic": ""
  },
  "s0062": {
    "chinese": "八歲入小學，學六甲五方書計之事，始知室家長幼之節。",
    "literal": "",
    "idiomatic": ""
  },
  "s0063": {
    "chinese": "十五入大學，學先聖禮樂，而知朝廷君臣之禮。",
    "literal": "",
    "idiomatic": ""
  },
  "s0064": {
    "chinese": "其有秀異者，移鄉學于庠序；",
    "literal": "",
    "idiomatic": ""
  },
  "s0065": {
    "chinese": "庠序之異者，移國學于少學。",
    "literal": "",
    "idiomatic": ""
  },
  "s0066": {
    "chinese": "諸侯歲貢少學之異者於天子，學于大學，命曰造士。",
    "literal": "",
    "idiomatic": ""
  },
  "s0067": {
    "chinese": "行同能偶，則別之以射，然後爵命焉。",
    "literal": "",
    "idiomatic": ""
  },
  "s0068": {
    "chinese": "孟春之月，群居者將散，行人振木鐸徇于路，以采詩，獻之大師，比其音律，以聞於天子。",
    "literal": "",
    "idiomatic": ""
  },
  "s0069": {
    "chinese": "故曰王者不窺牖戶而知天下。",
    "literal": "",
    "idiomatic": ""
  },
  "s0070": {
    "chinese": "此先王制土處民富而教之之大略也。",
    "literal": "",
    "idiomatic": ""
  },
  "s0071": {
    "chinese": "故孔子曰：「道千乘之國，敬事而信，節用而愛人，使民以時。」",
    "literal": "",
    "idiomatic": ""
  },
  "s0072": {
    "chinese": "故民皆勸功樂業，先公而後私。",
    "literal": "",
    "idiomatic": ""
  },
  "s0073": {
    "chinese": "其詩曰：「有渰淒淒，興雲祁祁，雨我公田，遂及我私。」",
    "literal": "",
    "idiomatic": ""
  },
  "s0074": {
    "chinese": "民三年耕，則餘一年之畜。",
    "literal": "",
    "idiomatic": ""
  },
  "s0075": {
    "chinese": "衣食足而知榮辱，廉讓生而爭訟息，故三載考績。",
    "literal": "",
    "idiomatic": ""
  },
  "s0076": {
    "chinese": "孔子曰「苟有用我者，期月而已可也，三年有成」，成此功也。",
    "literal": "",
    "idiomatic": ""
  },
  "s0077": {
    "chinese": "三考黜陟，餘三年食，進業曰登；",
    "literal": "",
    "idiomatic": ""
  },
  "s0078": {
    "chinese": "再登曰平，餘六年食；",
    "literal": "",
    "idiomatic": ""
  },
  "s0079": {
    "chinese": "三登曰泰平，二十七歲，遺九年食。",
    "literal": "",
    "idiomatic": ""
  },
  "s0080": {
    "chinese": "然後鲈德流洽，禮樂成焉。",
    "literal": "",
    "idiomatic": ""
  },
  "s0081": {
    "chinese": "故曰「如有王者，必世而後仁」，繇此道也。」",
    "literal": "",
    "idiomatic": ""
  },
  "s0082": {
    "chinese": "周室既衰，暴君污吏慢其經界，繇役橫作，政令不信，上下相詐，公田不治。",
    "literal": "",
    "idiomatic": ""
  },
  "s0083": {
    "chinese": "故魯宣公「初稅畝」，春秋譏焉。",
    "literal": "",
    "idiomatic": ""
  },
  "s0084": {
    "chinese": "於是上貪民怨，災害生而禍亂作。",
    "literal": "",
    "idiomatic": ""
  },
  "s0085": {
    "chinese": "陵夷至於戰國，貴詐力而賤仁誼，先富有而後禮讓。",
    "literal": "",
    "idiomatic": ""
  },
  "s0086": {
    "chinese": "是時，李悝為魏文侯作盡地力之教，以為地方百里，提封九萬頃，除山澤邑居參分去一，為田六百萬畝，治田勤謹則畝益三升，不勤則損亦如之。",
    "literal": "",
    "idiomatic": ""
  },
  "s0087": {
    "chinese": "地方百里之增減，輒為粟百八十萬石矣。",
    "literal": "",
    "idiomatic": ""
  },
  "s0088": {
    "chinese": "又曰糴其貴傷民，甚賤傷農；",
    "literal": "",
    "idiomatic": ""
  },
  "s0089": {
    "chinese": "民傷則離散，農傷則國貧。",
    "literal": "",
    "idiomatic": ""
  },
  "s0090": {
    "chinese": "故甚貴與甚賤，其傷一也。",
    "literal": "",
    "idiomatic": ""
  },
  "s0091": {
    "chinese": "善為國者，使民毋傷而農益勸。",
    "literal": "",
    "idiomatic": ""
  },
  "s0092": {
    "chinese": "今一夫挾五口，治田百畝，歲收畝一石半，為粟百五十石，除十一之稅十五石，餘百三十五石。",
    "literal": "",
    "idiomatic": ""
  },
  "s0093": {
    "chinese": "食，人月一石半，五人終歲為粟九十石，餘有四十五石。",
    "literal": "",
    "idiomatic": ""
  },
  "s0094": {
    "chinese": "石三十，為錢千三百五十，除社閭嘗新春秋之祠，用錢三百，餘千五十。",
    "literal": "",
    "idiomatic": ""
  },
  "s0095": {
    "chinese": "衣，人率用錢三百，五人終歲用千五百，不足四百五十。",
    "literal": "",
    "idiomatic": ""
  },
  "s0096": {
    "chinese": "不幸疾病死喪之費，及上賦斂，又未與此。",
    "literal": "",
    "idiomatic": ""
  },
  "s0097": {
    "chinese": "此農夫所以常困，有不勸耕之心，而令糴至於甚貴者也。",
    "literal": "",
    "idiomatic": ""
  },
  "s0098": {
    "chinese": "是故善平糴者，必謹觀歲有上中下孰。",
    "literal": "",
    "idiomatic": ""
  },
  "s0099": {
    "chinese": "上孰其收自四，餘四百石；",
    "literal": "",
    "idiomatic": ""
  },
  "s0100": {
    "chinese": "中孰自三，餘三百石；",
    "literal": "",
    "idiomatic": ""
  }
}