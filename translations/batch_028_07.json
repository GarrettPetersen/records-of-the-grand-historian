{
  "s0301": {
    "chinese": "數歲而孝景即位。",
    "literal": "",
    "idiomatic": ""
  },
  "s0302": {
    "chinese": "十六年，祠官各以歲時祠如故，無有所興。",
    "literal": "",
    "idiomatic": ""
  },
  "s0303": {
    "chinese": "武帝初即位，尤敬鬼神之祀。",
    "literal": "",
    "idiomatic": ""
  },
  "s0304": {
    "chinese": "漢興已六十餘歲矣，天下艾安，縉紳之屬皆望天子封禪改正度也，而上鄉儒術，招賢良。",
    "literal": "",
    "idiomatic": ""
  },
  "s0305": {
    "chinese": "趙綰、王臧等以文學為公卿，欲議古立明堂城南，以朝諸侯，草巡狩封禪改曆服色事未就。",
    "literal": "",
    "idiomatic": ""
  },
  "s0306": {
    "chinese": "竇太后不好儒術，使人微伺趙綰等姦利事，按綰、臧，綰、臧自殺，諸所興為皆廢。",
    "literal": "",
    "idiomatic": ""
  },
  "s0307": {
    "chinese": "六年，竇太后崩。",
    "literal": "",
    "idiomatic": ""
  },
  "s0308": {
    "chinese": "其明年，徵文學之士。",
    "literal": "",
    "idiomatic": ""
  },
  "s0309": {
    "chinese": "明年，上初至雍，郊見五畤。",
    "literal": "",
    "idiomatic": ""
  },
  "s0310": {
    "chinese": "後常三歲一郊。",
    "literal": "",
    "idiomatic": ""
  },
  "s0311": {
    "chinese": "是時上求神君，舍之上林中磃氏館。",
    "literal": "",
    "idiomatic": ""
  },
  "s0312": {
    "chinese": "神君者，長陵女子，以乳死，見神於先後宛若。",
    "literal": "",
    "idiomatic": ""
  },
  "s0313": {
    "chinese": "宛若祠之其室，民多往祠。",
    "literal": "",
    "idiomatic": ""
  },
  "s0314": {
    "chinese": "平原君亦往祠，其後子孫以尊顯。",
    "literal": "",
    "idiomatic": ""
  },
  "s0315": {
    "chinese": "及上即位，則厚禮置祠之內中。",
    "literal": "",
    "idiomatic": ""
  },
  "s0316": {
    "chinese": "聞其言，不見其人云。",
    "literal": "",
    "idiomatic": ""
  },
  "s0317": {
    "chinese": "是時，李少君亦以祠灶、穀道、卻老方見上，上尊之。",
    "literal": "",
    "idiomatic": ""
  },
  "s0318": {
    "chinese": "少君者，故深澤侯人，主方。",
    "literal": "",
    "idiomatic": ""
  },
  "s0319": {
    "chinese": "匿其年及所生長。",
    "literal": "",
    "idiomatic": ""
  },
  "s0320": {
    "chinese": "常自謂七十，能使物，卻老。",
    "literal": "",
    "idiomatic": ""
  },
  "s0321": {
    "chinese": "其游以方遍諸侯。",
    "literal": "",
    "idiomatic": ""
  },
  "s0322": {
    "chinese": "無妻子。",
    "literal": "",
    "idiomatic": ""
  },
  "s0323": {
    "chinese": "人聞其能使物及不死，更餽遺之，常餘金錢衣食。",
    "literal": "",
    "idiomatic": ""
  },
  "s0324": {
    "chinese": "人皆以為不治產業而饒給，又不知其何所人，愈信，爭事之。",
    "literal": "",
    "idiomatic": ""
  },
  "s0325": {
    "chinese": "少君資好方，善為巧發奇中。",
    "literal": "",
    "idiomatic": ""
  },
  "s0326": {
    "chinese": "常從武安侯宴，坐中有年九十餘老人，少君乃言與其大父游射處，老人為兒從其大父，識其處，一坐盡驚。",
    "literal": "",
    "idiomatic": ""
  },
  "s0327": {
    "chinese": "少君見上，上有故銅器，問少君。",
    "literal": "",
    "idiomatic": ""
  },
  "s0328": {
    "chinese": "少君曰：「此器齊桓公十年陳於柏寢。」",
    "literal": "",
    "idiomatic": ""
  },
  "s0329": {
    "chinese": "已而按其刻，果齊桓公器。",
    "literal": "",
    "idiomatic": ""
  },
  "s0330": {
    "chinese": "一宮盡駭，以為少君神，數百歲人也。",
    "literal": "",
    "idiomatic": ""
  },
  "s0331": {
    "chinese": "少君言上：「祠灶皆可致物，致物而丹沙可化為黃金，黃金成以為飲食器則益壽，益壽而海中蓬萊僊者乃可見之，以封禪則不死，黃帝是也。",
    "literal": "",
    "idiomatic": ""
  },
  "s0332": {
    "chinese": "臣嘗游海上，見安期生，安期生食臣棗，大如瓜。",
    "literal": "",
    "idiomatic": ""
  },
  "s0333": {
    "chinese": "安期生僊者，通蓬萊中，合則見人，不合則隱。」",
    "literal": "",
    "idiomatic": ""
  },
  "s0334": {
    "chinese": "於是天子始親祠灶，遣方士入海求蓬萊安期生之屬，而事化丹沙諸藥齊為黃金矣。",
    "literal": "",
    "idiomatic": ""
  },
  "s0335": {
    "chinese": "久之，少君病死。",
    "literal": "",
    "idiomatic": ""
  },
  "s0336": {
    "chinese": "天子以為化去不死也，使黃錘史寬舒受其方，而海上燕齊怪迂之方士多更來言神事矣。",
    "literal": "",
    "idiomatic": ""
  },
  "s0337": {
    "chinese": "亳人謬忌奏祠泰一方，曰：「天神貴者泰一，泰一佐曰五帝。",
    "literal": "",
    "idiomatic": ""
  },
  "s0338": {
    "chinese": "古者天子以春秋祭泰一東南郊，日一太牢，七日，為壇開八通之鬼道。」",
    "literal": "",
    "idiomatic": ""
  },
  "s0339": {
    "chinese": "於是，天子令太祝立其祠長安城東南郊，常奉祠如忌方。",
    "literal": "",
    "idiomatic": ""
  },
  "s0340": {
    "chinese": "其後，人上書言「古者天子三年一用太牢祠三一：天一、地一、泰一。」",
    "literal": "",
    "idiomatic": ""
  },
  "s0341": {
    "chinese": "天子許之，令太祝領祠之於忌泰一壇上，如其方。",
    "literal": "",
    "idiomatic": ""
  },
  "s0342": {
    "chinese": "後人復有言「古天子常以春解祠，祠黃帝用一梟、破鏡；",
    "literal": "",
    "idiomatic": ""
  },
  "s0343": {
    "chinese": "冥羊用羊祠；",
    "literal": "",
    "idiomatic": ""
  },
  "s0344": {
    "chinese": "馬行用一青牡馬；",
    "literal": "",
    "idiomatic": ""
  },
  "s0345": {
    "chinese": "泰一、皋山山君用牛；",
    "literal": "",
    "idiomatic": ""
  },
  "s0346": {
    "chinese": "武夷君用乾魚；",
    "literal": "",
    "idiomatic": ""
  },
  "s0347": {
    "chinese": "陰陽使者以一牛。」",
    "literal": "",
    "idiomatic": ""
  },
  "s0348": {
    "chinese": "令祠官領之如其方，而祠泰一於忌泰一壇旁。",
    "literal": "",
    "idiomatic": ""
  },
  "s0349": {
    "chinese": "後二年，郊雍，獲一角獸，若麃然。",
    "literal": "",
    "idiomatic": ""
  },
  "s0350": {
    "chinese": "有司曰：「陛下肅祗郊祀，上帝報享，錫一角獸，蓋麟云。」",
    "literal": "",
    "idiomatic": ""
  }
}