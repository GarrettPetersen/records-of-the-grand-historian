{
  "s0001": {
    "chinese": "元年春正月，詔曰：「前日孝惠皇帝言欲除三族罪、妖言令，議未決而崩，今除之。」",
    "literal": "",
    "idiomatic": ""
  },
  "s0002": {
    "chinese": "二月，賜民爵，戶一級。",
    "literal": "",
    "idiomatic": ""
  },
  "s0003": {
    "chinese": "初置孝弟力田二千石者一人。",
    "literal": "",
    "idiomatic": ""
  },
  "s0004": {
    "chinese": "夏五月丙申，趙王宮叢臺災。",
    "literal": "",
    "idiomatic": ""
  },
  "s0005": {
    "chinese": "立孝惠後宮子強為淮陽王，不疑為恆山王，弘為襄城侯，朝為軹侯，武為壺關侯。",
    "literal": "",
    "idiomatic": ""
  },
  "s0006": {
    "chinese": "秋，桃李華。",
    "literal": "",
    "idiomatic": ""
  },
  "s0007": {
    "chinese": "二年春，詔曰：「高皇帝匡飭天下，諸有功者皆受分地為列侯，萬民大安，莫不受休德。",
    "literal": "",
    "idiomatic": ""
  },
  "s0008": {
    "chinese": "朕思念至於久遠 而功名不著，亡以尊大誼，施後世。",
    "literal": "",
    "idiomatic": ""
  },
  "s0009": {
    "chinese": "今欲差次列侯功以定朝位，臧于高廟，世世勿絕，嗣子各襲其功位。",
    "literal": "",
    "idiomatic": ""
  },
  "s0010": {
    "chinese": "其與列侯議定奏之。」",
    "literal": "",
    "idiomatic": ""
  },
  "s0011": {
    "chinese": "丞相臣平言：「謹與絳侯臣勃、曲周 侯臣商、潁陰侯臣嬰、安國侯臣陵等議，列侯幸得賜餐錢奉邑，陛下加惠，以功次定朝位，臣請臧高廟。」",
    "literal": "",
    "idiomatic": ""
  },
  "s0012": {
    "chinese": "奏可。",
    "literal": "",
    "idiomatic": ""
  },
  "s0013": {
    "chinese": "春正月乙卯，地震，羌道、武都道山崩。",
    "literal": "",
    "idiomatic": ""
  },
  "s0014": {
    "chinese": "夏六月丙 戌晦，日有蝕之。",
    "literal": "",
    "idiomatic": ""
  },
  "s0015": {
    "chinese": "秋七月，恆山王不疑薨。",
    "literal": "",
    "idiomatic": ""
  },
  "s0016": {
    "chinese": "行八銖錢。",
    "literal": "",
    "idiomatic": ""
  },
  "s0017": {
    "chinese": "三年夏，江水、溢，流民四千餘家。",
    "literal": "",
    "idiomatic": ""
  },
  "s0018": {
    "chinese": "秋，星晝見。",
    "literal": "",
    "idiomatic": ""
  },
  "s0019": {
    "chinese": "四年夏，少帝自知非皇后子，出怨言，皇太后幽之永巷。",
    "literal": "",
    "idiomatic": ""
  },
  "s0020": {
    "chinese": "詔曰：「凡有天下治萬民者，蓋之如天，容之如 地；",
    "literal": "",
    "idiomatic": ""
  },
  "s0021": {
    "chinese": "上有驩心以使百姓，百姓欣然以事其上，驩欣交通而天下治。",
    "literal": "",
    "idiomatic": ""
  },
  "s0022": {
    "chinese": "今皇帝疾久不已，乃失惑昏亂，不能繼嗣奉宗廟，守祭祀，不可屬天下。",
    "literal": "",
    "idiomatic": ""
  },
  "s0023": {
    "chinese": "其議代之。」",
    "literal": "",
    "idiomatic": ""
  },
  "s0024": {
    "chinese": "群臣皆曰： 「皇太后為天下計，所以安宗廟社稷甚深。",
    "literal": "",
    "idiomatic": ""
  },
  "s0025": {
    "chinese": "頓首奉詔。」",
    "literal": "",
    "idiomatic": ""
  },
  "s0026": {
    "chinese": "五月丙辰，立恆山王弘為皇帝。",
    "literal": "",
    "idiomatic": ""
  },
  "s0027": {
    "chinese": "五年春，南粵王尉佗自稱南武帝。",
    "literal": "",
    "idiomatic": ""
  },
  "s0028": {
    "chinese": "秋八月，淮陽王彊薨。",
    "literal": "",
    "idiomatic": ""
  },
  "s0029": {
    "chinese": "九月，發河東、上黨騎屯北地。",
    "literal": "",
    "idiomatic": ""
  },
  "s0030": {
    "chinese": "六年春，星晝見。",
    "literal": "",
    "idiomatic": ""
  },
  "s0031": {
    "chinese": "夏四月，赦天下。",
    "literal": "",
    "idiomatic": ""
  },
  "s0032": {
    "chinese": "秩長陵令二千石。",
    "literal": "",
    "idiomatic": ""
  },
  "s0033": {
    "chinese": "六月，城長陵。",
    "literal": "",
    "idiomatic": ""
  },
  "s0034": {
    "chinese": "匈奴寇狄道，攻阿陽。",
    "literal": "",
    "idiomatic": ""
  },
  "s0035": {
    "chinese": "行五分錢。",
    "literal": "",
    "idiomatic": ""
  },
  "s0036": {
    "chinese": "八年春，封中謁者張釋卿為列侯。",
    "literal": "",
    "idiomatic": ""
  },
  "s0037": {
    "chinese": "諸中官、宦者令丞皆賜爵關內侯，食邑。",
    "literal": "",
    "idiomatic": ""
  },
  "s0038": {
    "chinese": "夏，江水、漢水溢，流萬餘家。",
    "literal": "",
    "idiomatic": ""
  },
  "s0039": {
    "chinese": "秋七月辛巳，皇太后崩于未央宮。",
    "literal": "",
    "idiomatic": ""
  },
  "s0040": {
    "chinese": "遺詔賜諸侯王各千金，將相列侯下至郎吏各有差。",
    "literal": "",
    "idiomatic": ""
  },
  "s0041": {
    "chinese": "大赦天下。",
    "literal": "",
    "idiomatic": ""
  },
  "s0042": {
    "chinese": "上將軍祿、相國產顓兵秉政，自知背高皇帝約，恐為大臣諸侯王所誅，因謀作亂。",
    "literal": "",
    "idiomatic": ""
  },
  "s0043": {
    "chinese": "時齊悼惠王子朱虛侯章 在京師，以祿女為婦，知其謀，乃使人告兄齊王，令發兵西。",
    "literal": "",
    "idiomatic": ""
  },
  "s0044": {
    "chinese": "章欲與太尉勃、丞相平為內應，以誅諸呂。",
    "literal": "",
    "idiomatic": ""
  }
}