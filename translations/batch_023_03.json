{
  "s0201": {
    "chinese": "銖者，物繇忽微始，至於成著，可殊異也。",
    "literal": "",
    "idiomatic": ""
  },
  "s0202": {
    "chinese": "兩者，兩黃鐘律之重也。",
    "literal": "",
    "idiomatic": ""
  },
  "s0203": {
    "chinese": "二十四銖而成兩者，二十四氣之象也。",
    "literal": "",
    "idiomatic": ""
  },
  "s0204": {
    "chinese": "斤者，明也，三百八十四銖，易二篇之爻，陰陽變動之象也。",
    "literal": "",
    "idiomatic": ""
  },
  "s0205": {
    "chinese": "十六兩成斤者，四時乘四方之象也。",
    "literal": "",
    "idiomatic": ""
  },
  "s0206": {
    "chinese": "鈞者，均也，陽施其氣，陰化其物，皆得其成就平均也。",
    "literal": "",
    "idiomatic": ""
  },
  "s0207": {
    "chinese": "權與物均，重萬一千五百二十銖，當萬物之象也。",
    "literal": "",
    "idiomatic": ""
  },
  "s0208": {
    "chinese": "四百八十兩者，六旬行八節之象也。",
    "literal": "",
    "idiomatic": ""
  },
  "s0209": {
    "chinese": "三十斤成鈞者，一月之象也。",
    "literal": "",
    "idiomatic": ""
  },
  "s0210": {
    "chinese": "石者，大也，權之大者也。",
    "literal": "",
    "idiomatic": ""
  },
  "s0211": {
    "chinese": "始於銖，兩於兩，明於斤，均於鈞，終於石，物終石大也。",
    "literal": "",
    "idiomatic": ""
  },
  "s0212": {
    "chinese": "四鈞為石者，四時之象也。",
    "literal": "",
    "idiomatic": ""
  },
  "s0213": {
    "chinese": "重百二十斤者，十二月之象也。",
    "literal": "",
    "idiomatic": ""
  },
  "s0214": {
    "chinese": "終於十二辰而復於子，黃鐘之象也。",
    "literal": "",
    "idiomatic": ""
  },
  "s0215": {
    "chinese": "千九百二十兩者，陰陽之數也。",
    "literal": "",
    "idiomatic": ""
  },
  "s0216": {
    "chinese": "三百八十四爻，五行之象也。",
    "literal": "",
    "idiomatic": ""
  },
  "s0217": {
    "chinese": "四萬六千八十銖者，萬一千五百二十物歷四時之象也。",
    "literal": "",
    "idiomatic": ""
  },
  "s0218": {
    "chinese": "而歲功成就，五權謹矣。",
    "literal": "",
    "idiomatic": ""
  },
  "s0219": {
    "chinese": "權與物鈞而生衡，衡運生規，規圜生矩，矩方生繩，繩直生準，準正則平衡而鈞權矣。",
    "literal": "",
    "idiomatic": ""
  },
  "s0220": {
    "chinese": "是為五則。",
    "literal": "",
    "idiomatic": ""
  },
  "s0221": {
    "chinese": "規者，所以規圜器械，令得其類也。",
    "literal": "",
    "idiomatic": ""
  },
  "s0222": {
    "chinese": "矩者，所以矩方器械，令不失其形也。",
    "literal": "",
    "idiomatic": ""
  },
  "s0223": {
    "chinese": "規矩相須，陰陽位序，圜方乃成。",
    "literal": "",
    "idiomatic": ""
  },
  "s0224": {
    "chinese": "準者，所以揆平取正也。",
    "literal": "",
    "idiomatic": ""
  },
  "s0225": {
    "chinese": "繩者，上下端直，經緯四通也。",
    "literal": "",
    "idiomatic": ""
  },
  "s0226": {
    "chinese": "準繩連體，衡權合德，百工繇焉，以定法式，輔弼執玉，以翼天子。",
    "literal": "",
    "idiomatic": ""
  },
  "s0227": {
    "chinese": "《詩》云：「尹氏大師，秉國之鈞，四方是維，天子是毗，俾民不迷。」",
    "literal": "",
    "idiomatic": ""
  },
  "s0228": {
    "chinese": "咸有五象，其義一也。",
    "literal": "",
    "idiomatic": ""
  },
  "s0229": {
    "chinese": "以陰陽言之，大陰者，北方。",
    "literal": "",
    "idiomatic": ""
  },
  "s0230": {
    "chinese": "北，伏也，陽氣伏於下，於時為冬。",
    "literal": "",
    "idiomatic": ""
  },
  "s0231": {
    "chinese": "冬，終也，物終臧，乃可稱。",
    "literal": "",
    "idiomatic": ""
  },
  "s0232": {
    "chinese": "水潤下。",
    "literal": "",
    "idiomatic": ""
  },
  "s0233": {
    "chinese": "知者謀，謀者重，故為權也。",
    "literal": "",
    "idiomatic": ""
  },
  "s0234": {
    "chinese": "大陽者，南方。",
    "literal": "",
    "idiomatic": ""
  },
  "s0235": {
    "chinese": "南，任也，陽氣任養物，於時為夏。",
    "literal": "",
    "idiomatic": ""
  },
  "s0236": {
    "chinese": "夏，假也，物假大，乃宣平。",
    "literal": "",
    "idiomatic": ""
  },
  "s0237": {
    "chinese": "火炎上。",
    "literal": "",
    "idiomatic": ""
  },
  "s0238": {
    "chinese": "禮者齊，齊者平，故為衡也。",
    "literal": "",
    "idiomatic": ""
  },
  "s0239": {
    "chinese": "少陰者，西方。",
    "literal": "",
    "idiomatic": ""
  },
  "s0240": {
    "chinese": "西，遷也，陰氣遷落物，於時為秋。",
    "literal": "",
    "idiomatic": ""
  },
  "s0241": {
    "chinese": "秋，胆也，物呙斂，乃成孰。",
    "literal": "",
    "idiomatic": ""
  },
  "s0242": {
    "chinese": "金從革，改更也。",
    "literal": "",
    "idiomatic": ""
  },
  "s0243": {
    "chinese": "義者成，成者方，故為矩也。",
    "literal": "",
    "idiomatic": ""
  },
  "s0244": {
    "chinese": "少陽者，東方。",
    "literal": "",
    "idiomatic": ""
  },
  "s0245": {
    "chinese": "東，動也，陽氣動物，於時為春。",
    "literal": "",
    "idiomatic": ""
  },
  "s0246": {
    "chinese": "春，蠢也，物蠢生，乃動運。",
    "literal": "",
    "idiomatic": ""
  },
  "s0247": {
    "chinese": "木曲直。",
    "literal": "",
    "idiomatic": ""
  },
  "s0248": {
    "chinese": "仁者生，生者圜，故為規也。",
    "literal": "",
    "idiomatic": ""
  },
  "s0249": {
    "chinese": "中央者，陰陽之內，四方之中，經緯通達，乃能端直，於時為四季。",
    "literal": "",
    "idiomatic": ""
  },
  "s0250": {
    "chinese": "土稼嗇蕃息。",
    "literal": "",
    "idiomatic": ""
  },
  "s0251": {
    "chinese": "信者誠，誠者直，故為繩也。",
    "literal": "",
    "idiomatic": ""
  },
  "s0252": {
    "chinese": "五則揆物，有輕重圜方平直陰陽之義，四方四時之體，五常五行之象。",
    "literal": "",
    "idiomatic": ""
  },
  "s0253": {
    "chinese": "厥法有品，各順其方而應其行。",
    "literal": "",
    "idiomatic": ""
  },
  "s0254": {
    "chinese": "職在大行，鴻臚掌之。",
    "literal": "",
    "idiomatic": ""
  },
  "s0255": {
    "chinese": "《書》曰：「予欲聞六律、五聲、八音、七始詠，以出內五言，女聽。」",
    "literal": "",
    "idiomatic": ""
  },
  "s0256": {
    "chinese": "予者，帝舜也。",
    "literal": "",
    "idiomatic": ""
  },
  "s0257": {
    "chinese": "言以律呂和五聲，施之八音，合之成樂。",
    "literal": "",
    "idiomatic": ""
  },
  "s0258": {
    "chinese": "七者，天地四時人之始也。",
    "literal": "",
    "idiomatic": ""
  },
  "s0259": {
    "chinese": "順以歌詠五常之言，聽之則順乎天地，序乎四時，應人倫，本陰陽，原情性，風之以德，感之以樂，莫不同乎一。",
    "literal": "",
    "idiomatic": ""
  },
  "s0260": {
    "chinese": "唯聖人為能同天下之意，故帝舜欲聞之也。",
    "literal": "",
    "idiomatic": ""
  },
  "s0261": {
    "chinese": "今廣延群儒，博謀講道，修明舊典，同律，審度，嘉量，平衡，鈞權，正準，直繩，立于五則，備數和聲，以利兆民，貞天下於一，同海內之歸。",
    "literal": "",
    "idiomatic": ""
  },
  "s0262": {
    "chinese": "凡律度量衡用銅者，名自名也，所以同天下，齊風俗也。",
    "literal": "",
    "idiomatic": ""
  },
  "s0263": {
    "chinese": "銅為物之至精，不為燥溼寒暑變其節，不為風雨暴露改其形，介然有常，有似於士君子之行，是以用銅也。",
    "literal": "",
    "idiomatic": ""
  },
  "s0264": {
    "chinese": "用竹為引者，事之宜也。",
    "literal": "",
    "idiomatic": ""
  },
  "s0265": {
    "chinese": "曆數之起上矣。",
    "literal": "",
    "idiomatic": ""
  },
  "s0266": {
    "chinese": "傳述顓頊命南正重司天，火正黎司地，其後三苗亂德，二官咸廢，而閏餘乖次，孟陬殄滅，攝提失方。",
    "literal": "",
    "idiomatic": ""
  },
  "s0267": {
    "chinese": "堯復育重、黎之後，使纂其業，故《書》曰：「乃命羲、和，欽若昊天，曆象日月星辰，敬授民時。」",
    "literal": "",
    "idiomatic": ""
  },
  "s0268": {
    "chinese": "「歲三百有六旬有六日，以閏月定四時成歲，允釐百官，眾功皆美。」",
    "literal": "",
    "idiomatic": ""
  },
  "s0269": {
    "chinese": "其後以授舜曰：「咨爾舜，天之曆數在爾躬。」",
    "literal": "",
    "idiomatic": ""
  },
  "s0270": {
    "chinese": "「舜亦以命禹。」",
    "literal": "",
    "idiomatic": ""
  },
  "s0271": {
    "chinese": "至周武王訪箕子，箕子言大法九章，而五紀明曆法。",
    "literal": "",
    "idiomatic": ""
  },
  "s0272": {
    "chinese": "故自殷周，皆創業改制，咸正曆紀，服色從之，順其時氣，以應天道。",
    "literal": "",
    "idiomatic": ""
  },
  "s0273": {
    "chinese": "三代既沒，五伯之末史官喪紀，疇人子弟分散，或在夷狄，故其所記，有黃帝、顓頊、夏、殷、周及魯曆。",
    "literal": "",
    "idiomatic": ""
  },
  "s0274": {
    "chinese": "戰國擾攘，秦兼天下，未皇暇也，亦頗推五勝，而自以為獲水德，乃以十月為正，色上黑。",
    "literal": "",
    "idiomatic": ""
  },
  "s0275": {
    "chinese": "漢興，方綱紀大基，庶事草創，襲秦正朔。",
    "literal": "",
    "idiomatic": ""
  },
  "s0276": {
    "chinese": "以北平侯張蒼言，用顓頊曆，比於六曆，疏闊中最為微近。",
    "literal": "",
    "idiomatic": ""
  },
  "s0277": {
    "chinese": "然正朔服色，未睹其真，而朔晦月見，弦望滿虧，多非是。",
    "literal": "",
    "idiomatic": ""
  },
  "s0278": {
    "chinese": "至武帝元封七年，漢興百二歲矣，大中大夫公孫卿、壺遂、太史令司馬遷等言「曆紀壞廢，宜改正朔」。",
    "literal": "",
    "idiomatic": ""
  },
  "s0279": {
    "chinese": "是時御史大夫兒寬明經術，上乃詔寬曰：「與博士共議，今宜何以為正朔？",
    "literal": "",
    "idiomatic": ""
  },
  "s0280": {
    "chinese": "服色何上？」",
    "literal": "",
    "idiomatic": ""
  },
  "s0281": {
    "chinese": "寬與博士賜等議，皆曰：「帝王必改正朔，易服色，所以明受命於天也。",
    "literal": "",
    "idiomatic": ""
  },
  "s0282": {
    "chinese": "創業變改，制不相復，推傳序文，則今夏時也。",
    "literal": "",
    "idiomatic": ""
  },
  "s0283": {
    "chinese": "臣等聞學褊陋，不能明。",
    "literal": "",
    "idiomatic": ""
  },
  "s0284": {
    "chinese": "陛下躬聖發憤，昭配天地，臣愚以為三統之制，後聖復前聖者，二代在前也。",
    "literal": "",
    "idiomatic": ""
  },
  "s0285": {
    "chinese": "今二代之統絕而不序矣，唯陛下發聖德，宣考天地四時之極，則順陰陽以定大明之制，為萬世則。」",
    "literal": "",
    "idiomatic": ""
  },
  "s0286": {
    "chinese": "於是乃詔御史曰：「乃者有司言曆未定，廣延宣問，以考星度，未能讎也。",
    "literal": "",
    "idiomatic": ""
  },
  "s0287": {
    "chinese": "蓋聞古者黃帝合而不死，名察發斂，定清濁，起五部，建氣物分數。",
    "literal": "",
    "idiomatic": ""
  },
  "s0288": {
    "chinese": "然則上矣。",
    "literal": "",
    "idiomatic": ""
  },
  "s0289": {
    "chinese": "書缺樂弛，朕甚難之。",
    "literal": "",
    "idiomatic": ""
  },
  "s0290": {
    "chinese": "依違以惟，未能修明。",
    "literal": "",
    "idiomatic": ""
  },
  "s0291": {
    "chinese": "其以七年為元年。」",
    "literal": "",
    "idiomatic": ""
  },
  "s0292": {
    "chinese": "遂詔卿、遂、遷與侍郎尊、大典星射姓等議造漢曆。",
    "literal": "",
    "idiomatic": ""
  },
  "s0293": {
    "chinese": "乃定東西，立晷儀，下漏刻，以追二十八宿相距於四方，舉終以定朔晦分至，躔離弦望。",
    "literal": "",
    "idiomatic": ""
  },
  "s0294": {
    "chinese": "乃以前曆上元泰初四千六百一十七歲，至於元封七年，復得閼逢攝提格之歲，中冬十一月甲子朔旦冬至，日月在建星，太歲在子，已得太初本星度新正。",
    "literal": "",
    "idiomatic": ""
  },
  "s0295": {
    "chinese": "姓等奏不能為算，願募治曆者，更造密度，各自增減，以造漢太初曆。",
    "literal": "",
    "idiomatic": ""
  },
  "s0296": {
    "chinese": "乃選治曆鄧平及長樂司馬可、酒泉候宜君、侍郎尊及與民間治曆者，凡二十餘人，方士唐都、巴郡落下閎與焉。",
    "literal": "",
    "idiomatic": ""
  },
  "s0297": {
    "chinese": "都分天部，而閎運算轉曆。",
    "literal": "",
    "idiomatic": ""
  },
  "s0298": {
    "chinese": "其法以律起曆，曰：「律容一龠，積八十一寸，則一日之分也。",
    "literal": "",
    "idiomatic": ""
  },
  "s0299": {
    "chinese": "與長相終。",
    "literal": "",
    "idiomatic": ""
  },
  "s0300": {
    "chinese": "律長九寸，百七十一分而終復。",
    "literal": "",
    "idiomatic": ""
  }
}