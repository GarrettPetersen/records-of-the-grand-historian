{
  "s0251": {
    "chinese": "劉向以為近雞禍也。",
    "literal": "",
    "idiomatic": ""
  },
  "s0252": {
    "chinese": "是時，王有愛子子晁，王與賓起陰謀欲立之。",
    "literal": "",
    "idiomatic": ""
  },
  "s0253": {
    "chinese": "田于北山，將因兵眾殺適子之黨，未及而崩。",
    "literal": "",
    "idiomatic": ""
  },
  "s0254": {
    "chinese": "三子爭國，王室大亂。",
    "literal": "",
    "idiomatic": ""
  },
  "s0255": {
    "chinese": "其後，賓起誅死，子晁奔楚而敗。",
    "literal": "",
    "idiomatic": ""
  },
  "s0256": {
    "chinese": "京房易傳曰：「有始無終，厥妖雄雞自齧斷其尾。」",
    "literal": "",
    "idiomatic": ""
  },
  "s0257": {
    "chinese": "成公七年「正月，鼷鼠食郊牛角；",
    "literal": "",
    "idiomatic": ""
  },
  "s0258": {
    "chinese": "改卜牛，又食其角」。",
    "literal": "",
    "idiomatic": ""
  },
  "s0259": {
    "chinese": "劉向以為近青祥，亦牛禍也，不敬而傋霿之所致也。",
    "literal": "",
    "idiomatic": ""
  },
  "s0260": {
    "chinese": "昔周公制禮樂，成周道，故成王命魯郊祀天地，以尊周公。",
    "literal": "",
    "idiomatic": ""
  },
  "s0261": {
    "chinese": "至成公時，三家始顓政，魯將從此衰。",
    "literal": "",
    "idiomatic": ""
  },
  "s0262": {
    "chinese": "天愍周公之德，痛其將有敗亡之禍，故於郊祭而見戒云。",
    "literal": "",
    "idiomatic": ""
  },
  "s0263": {
    "chinese": "鼠，小蟲，性盜竊，鼷又其小者也。",
    "literal": "",
    "idiomatic": ""
  },
  "s0264": {
    "chinese": "牛，大畜，祭天尊物也。",
    "literal": "",
    "idiomatic": ""
  },
  "s0265": {
    "chinese": "角，兵象，在上，君威也。",
    "literal": "",
    "idiomatic": ""
  },
  "s0266": {
    "chinese": "小小鼷鼠，食至尊之牛角，象季氏乃陪臣盜竊之人，將執國命以傷君威而害周公之祀也。",
    "literal": "",
    "idiomatic": ""
  },
  "s0267": {
    "chinese": "改卜牛，鼷鼠又食其角，天重語之也。",
    "literal": "",
    "idiomatic": ""
  },
  "s0268": {
    "chinese": "成公怠慢昏亂，遂君臣更執于晉。",
    "literal": "",
    "idiomatic": ""
  },
  "s0269": {
    "chinese": "至于襄公，晉為溴梁之會，天下大夫皆奪君政。",
    "literal": "",
    "idiomatic": ""
  },
  "s0270": {
    "chinese": "其後三家逐昭公，卒死于外，幾絕周公之祀。",
    "literal": "",
    "idiomatic": ""
  },
  "s0271": {
    "chinese": "董仲舒以為鼷鼠食郊牛，皆養牲不謹也。",
    "literal": "",
    "idiomatic": ""
  },
  "s0272": {
    "chinese": "京房易傳曰：「祭天不慎，厥妖鼷鼠齧郊牛角。」",
    "literal": "",
    "idiomatic": ""
  },
  "s0273": {
    "chinese": "哀公元年「正月，鼷鼠食郊牛」。",
    "literal": "",
    "idiomatic": ""
  },
  "s0274": {
    "chinese": "劉向以為天意汲汲於用聖人，逐三家，故復見戒也。",
    "literal": "",
    "idiomatic": ""
  },
  "s0275": {
    "chinese": "哀公年少，不親見昭公之事，故見敗亡之異。",
    "literal": "",
    "idiomatic": ""
  },
  "s0276": {
    "chinese": "已而哀不寤，身奔於粵，此其效也。",
    "literal": "",
    "idiomatic": ""
  },
  "s0277": {
    "chinese": "成帝建始四年九月，長安城南有鼠銜黃蒿、柏葉，上民冢柏及榆樹上為巢，桐柏尤多。",
    "literal": "",
    "idiomatic": ""
  },
  "s0278": {
    "chinese": "巢中無子，皆有乾鼠矢數十。",
    "literal": "",
    "idiomatic": ""
  },
  "s0279": {
    "chinese": "時議臣以為恐有水災。",
    "literal": "",
    "idiomatic": ""
  },
  "s0280": {
    "chinese": "鼠，盜竊小蟲，夜出晝匿；",
    "literal": "",
    "idiomatic": ""
  },
  "s0281": {
    "chinese": "今晝去穴而登木，象賤人將居顯貴之位也。",
    "literal": "",
    "idiomatic": ""
  },
  "s0282": {
    "chinese": "桐柏，衛思后園所在也。",
    "literal": "",
    "idiomatic": ""
  },
  "s0283": {
    "chinese": "其後，趙皇后自微賤登至尊，與衛后同類。",
    "literal": "",
    "idiomatic": ""
  },
  "s0284": {
    "chinese": "趙后終無子而為害。",
    "literal": "",
    "idiomatic": ""
  },
  "s0285": {
    "chinese": "明年，有鳶焚巢，殺子之異也。",
    "literal": "",
    "idiomatic": ""
  },
  "s0286": {
    "chinese": "天象仍見，甚可畏也。",
    "literal": "",
    "idiomatic": ""
  },
  "s0287": {
    "chinese": "一曰，皆王莽竊位之象云。",
    "literal": "",
    "idiomatic": ""
  },
  "s0288": {
    "chinese": "京房易傳曰：「臣私祿罔辟，厥妖鼠巢。」",
    "literal": "",
    "idiomatic": ""
  },
  "s0289": {
    "chinese": "景帝三年十二月，吳二城門自傾，大船自覆。",
    "literal": "",
    "idiomatic": ""
  },
  "s0290": {
    "chinese": "劉向以為近金沴木，木動也。",
    "literal": "",
    "idiomatic": ""
  },
  "s0291": {
    "chinese": "先是，吳王濞以太子死於漢，稱疾不朝，陰與楚王戊謀為逆亂。",
    "literal": "",
    "idiomatic": ""
  },
  "s0292": {
    "chinese": "城猶國也，其一門名曰楚門，一門曰魚門。",
    "literal": "",
    "idiomatic": ""
  },
  "s0293": {
    "chinese": "吳地以船為家，以魚為食。",
    "literal": "",
    "idiomatic": ""
  },
  "s0294": {
    "chinese": "天戒若曰，與楚所謀，傾國覆家。",
    "literal": "",
    "idiomatic": ""
  },
  "s0295": {
    "chinese": "吳王不寤，正月，與楚俱起兵，身死國亡。",
    "literal": "",
    "idiomatic": ""
  },
  "s0296": {
    "chinese": "京房易傳曰：「上下咸誖，厥妖城門壞。」",
    "literal": "",
    "idiomatic": ""
  },
  "s0297": {
    "chinese": "宣帝時，大司馬霍禹所居第門自壞。",
    "literal": "",
    "idiomatic": ""
  },
  "s0298": {
    "chinese": "時禹內不順，外不敬，見戒不改，卒受滅亡之誅。",
    "literal": "",
    "idiomatic": ""
  },
  "s0299": {
    "chinese": "哀帝時，大司馬董賢第門自壞。",
    "literal": "",
    "idiomatic": ""
  },
  "s0300": {
    "chinese": "時賢以私愛居大位，賞賜無度，驕嫚不敬，大失臣道，見戒不改。",
    "literal": "",
    "idiomatic": ""
  }
}