{
  "s0101": {
    "chinese": "且先君之嗣卿也，受命以求師，將社稷是衛，而惰棄君命也，不亡何為！」",
    "literal": "",
    "idiomatic": ""
  },
  "s0102": {
    "chinese": "十七年，郤氏亡。",
    "literal": "",
    "idiomatic": ""
  },
  "s0103": {
    "chinese": "成公十三年，諸侯朝王，遂從劉康公伐秦。",
    "literal": "",
    "idiomatic": ""
  },
  "s0104": {
    "chinese": "成肅公受賑于社，不敬。",
    "literal": "",
    "idiomatic": ""
  },
  "s0105": {
    "chinese": "劉子曰：「吾聞之曰，民受天地之中以生，所謂命也。",
    "literal": "",
    "idiomatic": ""
  },
  "s0106": {
    "chinese": "是以有禮義動作威儀之則，以定命也。",
    "literal": "",
    "idiomatic": ""
  },
  "s0107": {
    "chinese": "能者養以之福，不能者敗以取禍，是故君子勤禮，小人盡力。",
    "literal": "",
    "idiomatic": ""
  },
  "s0108": {
    "chinese": "勤禮莫如致敬，盡力莫如惇篤。",
    "literal": "",
    "idiomatic": ""
  },
  "s0109": {
    "chinese": "敬在養神，篤在守業。",
    "literal": "",
    "idiomatic": ""
  },
  "s0110": {
    "chinese": "國之大事，在祀與戎。",
    "literal": "",
    "idiomatic": ""
  },
  "s0111": {
    "chinese": "祀有執膰，戎有受賑，神之大節也。",
    "literal": "",
    "idiomatic": ""
  },
  "s0112": {
    "chinese": "今成子惰，棄其命矣，其不反虖！」",
    "literal": "",
    "idiomatic": ""
  },
  "s0113": {
    "chinese": "五月，成肅公卒。",
    "literal": "",
    "idiomatic": ""
  },
  "s0114": {
    "chinese": "成公十四年，衛定公享苦成叔，甯惠子相。",
    "literal": "",
    "idiomatic": ""
  },
  "s0115": {
    "chinese": "苦成叔敖，甯子曰：「苦成家其亡虖！",
    "literal": "",
    "idiomatic": ""
  },
  "s0116": {
    "chinese": "古之為享食也，以觀威儀省禍福也。",
    "literal": "",
    "idiomatic": ""
  },
  "s0117": {
    "chinese": "故《詩》曰：『兕觥其觩，旨酒思柔，匪儌匪傲，萬福來求。』",
    "literal": "",
    "idiomatic": ""
  },
  "s0118": {
    "chinese": "今夫子傲，取禍之道也。」",
    "literal": "",
    "idiomatic": ""
  },
  "s0119": {
    "chinese": "後三年，苦成家亡。",
    "literal": "",
    "idiomatic": ""
  },
  "s0120": {
    "chinese": "襄公七年，衛孫文子聘于魯，君登亦登。",
    "literal": "",
    "idiomatic": ""
  },
  "s0121": {
    "chinese": "叔孫穆子相，趨進曰：「諸侯之會，寡君未嘗後衛君，今吾子不後寡君，寡君未知所過，吾子其少安！」",
    "literal": "",
    "idiomatic": ""
  },
  "s0122": {
    "chinese": "孫子亡辭，亦亡悛容。",
    "literal": "",
    "idiomatic": ""
  },
  "s0123": {
    "chinese": "穆子曰：「孫子必亡。",
    "literal": "",
    "idiomatic": ""
  },
  "s0124": {
    "chinese": "為臣而君，過而不悛，亡之本也。」",
    "literal": "",
    "idiomatic": ""
  },
  "s0125": {
    "chinese": "十四年，孫子逐其君而外叛。",
    "literal": "",
    "idiomatic": ""
  },
  "s0126": {
    "chinese": "襄公二十八年，蔡景侯歸自晉，入于鄭。",
    "literal": "",
    "idiomatic": ""
  },
  "s0127": {
    "chinese": "鄭伯享之，不敬。",
    "literal": "",
    "idiomatic": ""
  },
  "s0128": {
    "chinese": "子產曰：「蔡君其不免虖！",
    "literal": "",
    "idiomatic": ""
  },
  "s0129": {
    "chinese": "日其過此也，君使子展往勞于東門，而敖。",
    "literal": "",
    "idiomatic": ""
  },
  "s0130": {
    "chinese": "吾曰：『猶將更之。』",
    "literal": "",
    "idiomatic": ""
  },
  "s0131": {
    "chinese": "今還，受享而惰，乃其心也。",
    "literal": "",
    "idiomatic": ""
  },
  "s0132": {
    "chinese": "君小國，事大國，而惰敖以為己心，將得死虖？",
    "literal": "",
    "idiomatic": ""
  },
  "s0133": {
    "chinese": "君若不免，必由其子。",
    "literal": "",
    "idiomatic": ""
  },
  "s0134": {
    "chinese": "淫而不父，如是者必有子禍。」",
    "literal": "",
    "idiomatic": ""
  },
  "s0135": {
    "chinese": "三十年，為世子般所殺。",
    "literal": "",
    "idiomatic": ""
  },
  "s0136": {
    "chinese": "襄公三十一年，公薨。",
    "literal": "",
    "idiomatic": ""
  },
  "s0137": {
    "chinese": "季武子將立公子裯，穆叔曰：「是人也，居喪而不哀，在慼而有嘉容，是謂不度。",
    "literal": "",
    "idiomatic": ""
  },
  "s0138": {
    "chinese": "不度之人，鮮不為患，若果立，必為季氏憂。」",
    "literal": "",
    "idiomatic": ""
  },
  "s0139": {
    "chinese": "武子弗聽，卒立之。",
    "literal": "",
    "idiomatic": ""
  },
  "s0140": {
    "chinese": "比及葬，三易衰，衰衽如故衰。",
    "literal": "",
    "idiomatic": ""
  },
  "s0141": {
    "chinese": "是為昭公。",
    "literal": "",
    "idiomatic": ""
  },
  "s0142": {
    "chinese": "立二十五年，聽讒攻季氏。",
    "literal": "",
    "idiomatic": ""
  },
  "s0143": {
    "chinese": "兵敗，出奔，死于外。",
    "literal": "",
    "idiomatic": ""
  },
  "s0144": {
    "chinese": "襄公三十一年，衛北宮文子見楚令尹圍之儀，言於衛侯曰：「令尹似君矣，將有它志；",
    "literal": "",
    "idiomatic": ""
  },
  "s0145": {
    "chinese": "雖獲其志，弗能終也。」",
    "literal": "",
    "idiomatic": ""
  },
  "s0146": {
    "chinese": "公曰：「子何以知之？」",
    "literal": "",
    "idiomatic": ""
  },
  "s0147": {
    "chinese": "對曰：「《詩》云『敬慎威儀，惟民之則』，令尹無威儀，民無則焉。",
    "literal": "",
    "idiomatic": ""
  },
  "s0148": {
    "chinese": "民所不則，以在民上，不可以終。",
    "literal": "",
    "idiomatic": ""
  },
  "s0149": {
    "chinese": "昭公十一年夏，周單子會於戚，視下言徐。",
    "literal": "",
    "idiomatic": ""
  },
  "s0150": {
    "chinese": "晉叔向曰：「單子其死虖！",
    "literal": "",
    "idiomatic": ""
  }
}