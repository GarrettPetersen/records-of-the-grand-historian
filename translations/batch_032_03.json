{
  "s0031": {
    "chinese": "諸侯皆曰：「紂可伐也。」",
    "literal": "Feudal lords all said 'Zhou can attack'.",
    "idiomatic": ""
  },
  "s0032": {
    "chinese": "武王曰：「未可。」",
    "literal": "Wu Wang said 'not yet can'.",
    "idiomatic": ""
  },
  "s0033": {
    "chinese": "還師，與太公作此太誓。",
    "literal": "Returned army, with Tai Gong made this Tai Oath.",
    "idiomatic": ""
  },
  "s0034": {
    "chinese": "居二年，紂殺王子比干，囚箕子。",
    "literal": "Dwelt two years, Zhou killed Wang Zi Bi Gan, imprisoned Ji Zi.",
    "idiomatic": ""
  },
  "s0035": {
    "chinese": "武王將伐紂，卜龜兆，不吉，風雨暴至。",
    "literal": "Wu Wang about attack Zhou, divined tortoise signs, not auspicious, wind rain violent arrived.",
    "idiomatic": ""
  },
  "s0036": {
    "chinese": "群公盡懼，唯太公彊之勸武王，武王於是遂行。",
    "literal": "Group dukes all feared, only Tai Gong strongly advised Wu Wang, Wu Wang thus proceeded.",
    "idiomatic": ""
  },
  "s0037": {
    "chinese": "十一年正月甲子，誓於牧野，伐商紂。",
    "literal": "Eleven years first month jia zi, swore at Mu Ye, attacked Shang Zhou.",
    "idiomatic": ""
  },
  "s0038": {
    "chinese": "紂師敗績。",
    "literal": "Zhou army defeated routed.",
    "idiomatic": ""
  },
  "s0039": {
    "chinese": "紂反走，登鹿臺，遂追斬紂。",
    "literal": "Zhou contrary fled, ascended Lu Tai, thus pursued chopped Zhou.",
    "idiomatic": ""
  },
  "s0040": {
    "chinese": "明日，武王立于社，群公奉明水，衛康叔封布采席，師尚父牽牲，史佚策祝，以告神討紂之罪。",
    "literal": "Tomorrow, Wu Wang stood at She, group dukes offered clear water, Wei Kang Shu sealed spread ritual mat, Master Shang Fu led sacrificial animal, Shi Yi wrote prayer, to announce gods punished Zhou crime.",
    "idiomatic": ""
  },
  "s0041": {
    "chinese": "散鹿臺之錢，發鉅橋之粟，以振貧民。",
    "literal": "Scattered Lu Tai money, opened Ju Qiao grain, to relieve poor people.",
    "idiomatic": ""
  },
  "s0042": {
    "chinese": "封比干墓，釋箕子囚。",
    "literal": "Sealed Bi Gan tomb, released Ji Zi prisoner.",
    "idiomatic": ""
  },
  "s0043": {
    "chinese": "遷九鼎，修周政，與天下更始。",
    "literal": "Moved nine tripods, repaired Zhou governance, with all under heaven renewed beginning.",
    "idiomatic": ""
  },
  "s0044": {
    "chinese": "師尚父謀居多。",
    "literal": "Master Shang Fu strategy resided many.",
    "idiomatic": ""
  },
  "s0045": {
    "chinese": "於是武王已平商而王天下，封師尚父於齊營丘。",
    "literal": "Thus Wu Wang already pacified Shang and king all under heaven, sealed Master Shang Fu at Qi Ying Qiu.",
    "idiomatic": ""
  },
  "s0046": {
    "chinese": "東就國，道宿行遲。",
    "literal": "East toward state, road lodged delayed.",
    "idiomatic": ""
  },
  "s0047": {
    "chinese": "逆旅之人曰：「吾聞時難得而易失。",
    "literal": "Inn person said 'I heard opportunity hard get easy lose.",
    "idiomatic": ""
  },
  "s0048": {
    "chinese": "客寢甚安，殆非就國者也。」",
    "literal": "Guest sleeps very peaceful, probably not toward state person'.",
    "idiomatic": ""
  },
  "s0049": {
    "chinese": "太公聞之，夜衣而行，犁明至國。",
    "literal": "Tai Gong heard it, night clothed and went, plowed dawn arrived state.",
    "idiomatic": ""
  },
  "s0050": {
    "chinese": "萊侯來伐，與之爭營丘。",
    "literal": "",
    "idiomatic": ""
  },
  "s0051": {
    "chinese": "營丘邊萊。",
    "literal": "",
    "idiomatic": ""
  },
  "s0052": {
    "chinese": "萊人，夷也，會紂之亂而周初定，未能集遠方，是以與太公爭國。",
    "literal": "",
    "idiomatic": ""
  },
  "s0053": {
    "chinese": "太公至國，修政，因其俗，簡其禮，通商工之業，便魚鹽之利，而人民多歸齊，齊為大國。",
    "literal": "",
    "idiomatic": ""
  },
  "s0054": {
    "chinese": "及周成王少時，管蔡作亂，淮夷畔周，乃使召康公命太公曰：「東至海，西至河，南至穆陵，北至無棣，五侯九伯，實得征之。」",
    "literal": "",
    "idiomatic": ""
  },
  "s0055": {
    "chinese": "齊由此得征伐，為大國。",
    "literal": "",
    "idiomatic": ""
  },
  "s0056": {
    "chinese": "都營丘。",
    "literal": "",
    "idiomatic": ""
  },
  "s0057": {
    "chinese": "蓋太公之卒百有餘年，子丁公呂伋立。",
    "literal": "",
    "idiomatic": ""
  },
  "s0058": {
    "chinese": "丁公卒，子乙公得立。",
    "literal": "",
    "idiomatic": ""
  },
  "s0059": {
    "chinese": "乙公卒，子癸公慈母立。",
    "literal": "",
    "idiomatic": ""
  },
  "s0060": {
    "chinese": "癸公卒，子哀公不辰立。",
    "literal": "",
    "idiomatic": ""
  },
  "s0061": {
    "chinese": "哀公時，紀侯譖之周，周烹哀公而立其弟靜，是為胡公。",
    "literal": "",
    "idiomatic": ""
  },
  "s0062": {
    "chinese": "胡公徙都薄泵，而當周夷王之時。",
    "literal": "",
    "idiomatic": ""
  },
  "s0063": {
    "chinese": "哀公之同母少弟山怨胡公，乃與其黨率營丘人襲攻殺胡公而自立，是為獻公。",
    "literal": "",
    "idiomatic": ""
  },
  "s0064": {
    "chinese": "獻公元年，盡逐胡公子，因徙薄泵都，治臨菑。",
    "literal": "",
    "idiomatic": ""
  },
  "s0065": {
    "chinese": "九年，獻公卒，子武公壽立。",
    "literal": "",
    "idiomatic": ""
  },
  "s0066": {
    "chinese": "武公九年，周厲王出奔，居彘。",
    "literal": "",
    "idiomatic": ""
  },
  "s0067": {
    "chinese": "十年，王室亂，大臣行政，號曰「共和」。",
    "literal": "",
    "idiomatic": ""
  },
  "s0068": {
    "chinese": "二十四年，周宣王初立。",
    "literal": "",
    "idiomatic": ""
  },
  "s0069": {
    "chinese": "二十六年，武公卒，子厲公無忌立。",
    "literal": "",
    "idiomatic": ""
  },
  "s0070": {
    "chinese": "厲公暴虐，故胡公子復入齊，齊人欲立之，乃與攻殺厲公。",
    "literal": "",
    "idiomatic": ""
  },
  "s0071": {
    "chinese": "胡公子亦戰死。",
    "literal": "",
    "idiomatic": ""
  },
  "s0072": {
    "chinese": "齊人乃立厲公子赤為君，是為文公，而誅殺厲公者七十人。",
    "literal": "",
    "idiomatic": ""
  },
  "s0073": {
    "chinese": "文公十二年卒，子成公脫立。",
    "literal": "",
    "idiomatic": ""
  },
  "s0074": {
    "chinese": "成公九年卒，子莊公購立。",
    "literal": "",
    "idiomatic": ""
  },
  "s0075": {
    "chinese": "莊公二十四年，犬戎殺幽王，周東徙雒。",
    "literal": "",
    "idiomatic": ""
  },
  "s0076": {
    "chinese": "秦始列為諸侯。",
    "literal": "",
    "idiomatic": ""
  },
  "s0077": {
    "chinese": "五十六年，晉弒其君昭侯。",
    "literal": "",
    "idiomatic": ""
  },
  "s0078": {
    "chinese": "六十四年，莊公卒，子釐公祿甫立。",
    "literal": "",
    "idiomatic": ""
  },
  "s0079": {
    "chinese": "釐公九年，魯隱公初立。",
    "literal": "",
    "idiomatic": ""
  },
  "s0080": {
    "chinese": "十九年，魯桓公弒其兄隱公而自立為君。",
    "literal": "",
    "idiomatic": ""
  },
  "s0081": {
    "chinese": "二十五年，北戎伐齊。",
    "literal": "",
    "idiomatic": ""
  },
  "s0082": {
    "chinese": "鄭使太子忽來救齊，齊欲妻之。",
    "literal": "",
    "idiomatic": ""
  },
  "s0083": {
    "chinese": "忽曰：「鄭小齊大，非我敵。」",
    "literal": "",
    "idiomatic": ""
  },
  "s0084": {
    "chinese": "遂辭之。",
    "literal": "",
    "idiomatic": ""
  },
  "s0085": {
    "chinese": "三十二年，釐公同母弟夷仲年死。",
    "literal": "",
    "idiomatic": ""
  },
  "s0086": {
    "chinese": "其子曰公孫無知，釐公愛之，令其秩服奉養比太子。",
    "literal": "",
    "idiomatic": ""
  },
  "s0087": {
    "chinese": "三十三年，釐公卒，太子諸兒立，是為襄公。",
    "literal": "",
    "idiomatic": ""
  },
  "s0088": {
    "chinese": "襄公元年，始為太子時，嘗與無知鬬，及立，絀無知秩服，無知怨。",
    "literal": "",
    "idiomatic": ""
  },
  "s0089": {
    "chinese": "四年，魯桓公與夫人如齊。",
    "literal": "",
    "idiomatic": ""
  },
  "s0090": {
    "chinese": "齊襄公故嘗私通魯夫人。",
    "literal": "",
    "idiomatic": ""
  },
  "s0091": {
    "chinese": "魯夫人者，襄公女弟也，自釐公時嫁為魯桓公婦，及桓公來而襄公復通焉。",
    "literal": "",
    "idiomatic": ""
  },
  "s0092": {
    "chinese": "魯桓公知之，怒夫人，夫人以告齊襄公。",
    "literal": "",
    "idiomatic": ""
  },
  "s0093": {
    "chinese": "齊襄公與魯君飲，醉之，使力士彭生抱上魯君車，因拉殺魯桓公，桓公下車則死矣。",
    "literal": "",
    "idiomatic": ""
  },
  "s0094": {
    "chinese": "魯人以為讓，而齊襄公殺彭生以謝魯。",
    "literal": "",
    "idiomatic": ""
  },
  "s0095": {
    "chinese": "八年，伐紀，紀遷去其邑。",
    "literal": "",
    "idiomatic": ""
  },
  "s0096": {
    "chinese": "十二年，初，襄公使連稱、管至父戍葵丘，瓜時而往，及瓜而代。",
    "literal": "",
    "idiomatic": ""
  },
  "s0097": {
    "chinese": "往戍一歲，卒瓜時而公弗為發代。",
    "literal": "",
    "idiomatic": ""
  },
  "s0098": {
    "chinese": "或為請代，公弗許。",
    "literal": "",
    "idiomatic": ""
  },
  "s0099": {
    "chinese": "故此二人怒，因公孫無知謀作亂。",
    "literal": "",
    "idiomatic": ""
  },
  "s0100": {
    "chinese": "連稱有從妹在公宮，無寵，使之閒襄公，曰「事成以女為無知夫人」。",
    "literal": "",
    "idiomatic": ""
  },
  "s0101": {
    "chinese": "冬十二月，襄公游姑棼，遂獵沛丘。",
    "literal": "",
    "idiomatic": ""
  },
  "s0102": {
    "chinese": "見彘，從者曰「彭生」。",
    "literal": "",
    "idiomatic": ""
  },
  "s0103": {
    "chinese": "公怒，射之，彘人立而啼。",
    "literal": "",
    "idiomatic": ""
  },
  "s0104": {
    "chinese": "公懼，墜車傷足，失屨。",
    "literal": "",
    "idiomatic": ""
  },
  "s0105": {
    "chinese": "反而鞭主屨者茀三百。",
    "literal": "",
    "idiomatic": ""
  },
  "s0106": {
    "chinese": "茀出宮。",
    "literal": "",
    "idiomatic": ""
  },
  "s0107": {
    "chinese": "而無知、連稱、管至父等聞公傷，乃遂率其眾襲宮。",
    "literal": "",
    "idiomatic": ""
  },
  "s0108": {
    "chinese": "逢主屨茀，茀曰：「且無入驚宮，驚宮未易入也。」",
    "literal": "",
    "idiomatic": ""
  },
  "s0109": {
    "chinese": "無知弗信，茀示之創，乃信之。",
    "literal": "",
    "idiomatic": ""
  },
  "s0110": {
    "chinese": "待宮外，令茀先入。",
    "literal": "",
    "idiomatic": ""
  },
  "s0111": {
    "chinese": "茀先入，即匿襄公戶閒。",
    "literal": "",
    "idiomatic": ""
  },
  "s0112": {
    "chinese": "良久，無知等恐，遂入宮。",
    "literal": "",
    "idiomatic": ""
  },
  "s0113": {
    "chinese": "茀反與宮中及公之幸臣攻無知等，不勝，皆死。",
    "literal": "",
    "idiomatic": ""
  },
  "s0114": {
    "chinese": "無知入宮，求公不得。",
    "literal": "",
    "idiomatic": ""
  },
  "s0115": {
    "chinese": "或見人足於戶閒，發視，乃襄公，遂弒之，而無知自立為齊君。",
    "literal": "",
    "idiomatic": ""
  },
  "s0116": {
    "chinese": "桓公元年春，齊君無知游於雍林。",
    "literal": "",
    "idiomatic": ""
  },
  "s0117": {
    "chinese": "雍林人嘗有怨無知，及其往游，雍林人襲殺無知，告齊大夫曰：「無知弒襄公自立，臣謹行誅。",
    "literal": "",
    "idiomatic": ""
  },
  "s0118": {
    "chinese": "唯大夫更立公子之當立者，唯命是聽。」",
    "literal": "",
    "idiomatic": ""
  },
  "s0120": {
    "chinese": "初，襄公之醉殺魯桓公，通其夫人，殺誅數不當，淫於婦人，數欺大臣，群弟恐禍及，故次弟糾奔魯。",
    "literal": "",
    "idiomatic": ""
  },
  "s0121": {
    "chinese": "其母魯女也。",
    "literal": "",
    "idiomatic": ""
  },
  "s0122": {
    "chinese": "管仲、召忽傅之。",
    "literal": "",
    "idiomatic": ""
  },
  "s0123": {
    "chinese": "次弟小白奔莒，鮑叔傅之。",
    "literal": "",
    "idiomatic": ""
  },
  "s0124": {
    "chinese": "小白母，衛女也，有寵於釐公。",
    "literal": "",
    "idiomatic": ""
  },
  "s0125": {
    "chinese": "小白自少好善大夫高傒。",
    "literal": "",
    "idiomatic": ""
  },
  "s0126": {
    "chinese": "及雍林人殺無知，議立君，高、國先陰召小白於莒。",
    "literal": "",
    "idiomatic": ""
  },
  "s0127": {
    "chinese": "魯聞無知死，亦發兵送公子糾，而使管仲別將兵遮莒道，射中小白帶鉤。",
    "literal": "",
    "idiomatic": ""
  },
  "s0128": {
    "chinese": "小白詳死，管仲使人馳報魯。",
    "literal": "",
    "idiomatic": ""
  },
  "s0129": {
    "chinese": "魯送糾者行益遲，六日至齊，則小白已入，高傒立之，是為桓公。",
    "literal": "",
    "idiomatic": ""
  },
  "s0130": {
    "chinese": "桓公之中鉤，詳死以誤管仲，已而載溫車中馳行，亦有高、國內應，故得先入立，發兵距魯。",
    "literal": "",
    "idiomatic": ""
  },
  "s0131": {
    "chinese": "秋，與魯戰于乾時，魯兵敗走，齊兵掩絕魯歸道。",
    "literal": "",
    "idiomatic": ""
  },
  "s0132": {
    "chinese": "齊遺魯書曰：「子糾兄弟，弗忍誅，請魯自殺之。",
    "literal": "",
    "idiomatic": ""
  },
  "s0133": {
    "chinese": "召忽、管仲讎也，請得而甘心醢之。",
    "literal": "",
    "idiomatic": ""
  },
  "s0134": {
    "chinese": "不然，將圍魯。」",
    "literal": "",
    "idiomatic": ""
  },
  "s0135": {
    "chinese": "魯人患之，遂殺子糾于笙瀆。",
    "literal": "",
    "idiomatic": ""
  },
  "s0136": {
    "chinese": "召忽自殺，管仲請囚。",
    "literal": "",
    "idiomatic": ""
  },
  "s0137": {
    "chinese": "桓公之立，發兵攻魯，心欲殺管仲。",
    "literal": "",
    "idiomatic": ""
  },
  "s0138": {
    "chinese": "鮑叔牙曰：「臣幸得從君，君竟以立。",
    "literal": "",
    "idiomatic": ""
  },
  "s0139": {
    "chinese": "君之尊，臣無以增君。",
    "literal": "",
    "idiomatic": ""
  },
  "s0140": {
    "chinese": "君將治齊，即高傒與叔牙足也。",
    "literal": "",
    "idiomatic": ""
  },
  "s0141": {
    "chinese": "君且欲霸王，非管夷吾不可。",
    "literal": "",
    "idiomatic": ""
  },
  "s0142": {
    "chinese": "夷吾所居國國重，不可失也。」",
    "literal": "",
    "idiomatic": ""
  },
  "s0143": {
    "chinese": "於是桓公從之。",
    "literal": "",
    "idiomatic": ""
  },
  "s0144": {
    "chinese": "乃詳為召管仲欲甘心，實欲用之。",
    "literal": "",
    "idiomatic": ""
  },
  "s0145": {
    "chinese": "管仲知之，故請往。",
    "literal": "",
    "idiomatic": ""
  },
  "s0146": {
    "chinese": "鮑叔牙迎受管仲，及堂阜而脫桎梏，齋祓而見桓公。",
    "literal": "",
    "idiomatic": ""
  },
  "s0147": {
    "chinese": "桓公厚禮以為大夫，任政。",
    "literal": "",
    "idiomatic": ""
  },
  "s0148": {
    "chinese": "桓公既得管仲，與鮑叔、隰朋、高傒修齊國政，連五家之兵，設輕重魚鹽之利，以贍貧窮，祿賢能，齊人皆說。",
    "literal": "",
    "idiomatic": ""
  },
  "s0149": {
    "chinese": "二年，伐滅郯，郯子奔莒。",
    "literal": "",
    "idiomatic": ""
  },
  "s0150": {
    "chinese": "初，桓公亡時，過郯，郯無禮，故伐之。",
    "literal": "",
    "idiomatic": ""
  },
  "s0151": {
    "chinese": "五年，伐魯，魯將師敗。",
    "literal": "",
    "idiomatic": ""
  },
  "s0152": {
    "chinese": "魯莊公請獻遂邑以平，桓公許，與魯會柯而盟。",
    "literal": "",
    "idiomatic": ""
  },
  "s0153": {
    "chinese": "魯將盟，曹沬以匕首劫桓公於壇上，曰：「反魯之侵地！」",
    "literal": "",
    "idiomatic": ""
  },
  "s0154": {
    "chinese": "桓公許之。",
    "literal": "",
    "idiomatic": ""
  },
  "s0155": {
    "chinese": "已而曹沬去匕首，北面就臣位。",
    "literal": "",
    "idiomatic": ""
  },
  "s0156": {
    "chinese": "桓公後悔，欲無與魯地而殺曹沬。",
    "literal": "",
    "idiomatic": ""
  },
  "s0157": {
    "chinese": "管仲曰：「夫劫許之而倍信殺之，愈一小快耳，而棄信於諸侯，失天下之援，不可。」",
    "literal": "",
    "idiomatic": ""
  },
  "s0158": {
    "chinese": "於是遂與曹沬三敗所亡地於魯。",
    "literal": "",
    "idiomatic": ""
  },
  "s0159": {
    "chinese": "諸侯聞之，皆信齊而欲附焉。",
    "literal": "",
    "idiomatic": ""
  },
  "s0160": {
    "chinese": "七年，諸侯會桓公於甄，而桓公於是始霸焉。",
    "literal": "",
    "idiomatic": ""
  },
  "s0161": {
    "chinese": "十四年，陳厲公子完，號敬仲，來奔齊。",
    "literal": "",
    "idiomatic": ""
  },
  "s0162": {
    "chinese": "齊桓公欲以為卿，讓；",
    "literal": "",
    "idiomatic": ""
  },
  "s0163": {
    "chinese": "於是以為工正。",
    "literal": "",
    "idiomatic": ""
  },
  "s0164": {
    "chinese": "田成子常之祖也。",
    "literal": "",
    "idiomatic": ""
  },
  "s0165": {
    "chinese": "二十三年，山戎伐燕，燕告急於齊。",
    "literal": "",
    "idiomatic": ""
  },
  "s0166": {
    "chinese": "齊桓公救燕，遂伐山戎，至于孤竹而還。",
    "literal": "",
    "idiomatic": ""
  },
  "s0167": {
    "chinese": "燕莊公遂送桓公入齊境。",
    "literal": "",
    "idiomatic": ""
  },
  "s0168": {
    "chinese": "桓公曰：「非天子，諸侯相送不出境，吾不可以無禮於燕。」",
    "literal": "",
    "idiomatic": ""
  },
  "s0169": {
    "chinese": "於是分溝割燕君所至與燕，命燕君復修召公之政，納貢于周，如成康之時。",
    "literal": "",
    "idiomatic": ""
  },
  "s0170": {
    "chinese": "諸侯聞之，皆從齊。",
    "literal": "",
    "idiomatic": ""
  },
  "s0171": {
    "chinese": "二十七年，魯湣公母曰哀姜，桓公女弟也。",
    "literal": "",
    "idiomatic": ""
  },
  "s0172": {
    "chinese": "哀姜淫於魯公子慶父，慶父弒湣公，哀姜欲立慶父，魯人更立釐公。",
    "literal": "",
    "idiomatic": ""
  },
  "s0173": {
    "chinese": "桓公召哀姜，殺之。",
    "literal": "",
    "idiomatic": ""
  },
  "s0174": {
    "chinese": "二十八年，衛文公有狄亂，告急於齊。",
    "literal": "",
    "idiomatic": ""
  },
  "s0175": {
    "chinese": "齊率諸侯城楚丘而立衛君。",
    "literal": "",
    "idiomatic": ""
  },
  "s0176": {
    "chinese": "二十九年，桓公與夫人蔡姬戲船中。",
    "literal": "",
    "idiomatic": ""
  },
  "s0177": {
    "chinese": "蔡姬習水，蕩公，公懼，止之，不止，出船，怒，歸蔡姬，弗絕。",
    "literal": "",
    "idiomatic": ""
  },
  "s0178": {
    "chinese": "蔡亦怒，嫁其女。",
    "literal": "",
    "idiomatic": ""
  },
  "s0179": {
    "chinese": "桓公聞而怒，興師往伐。",
    "literal": "",
    "idiomatic": ""
  },
  "s0180": {
    "chinese": "三十年春，齊桓公率諸侯伐蔡，蔡潰。",
    "literal": "",
    "idiomatic": ""
  },
  "s0181": {
    "chinese": "遂伐楚。",
    "literal": "",
    "idiomatic": ""
  },
  "s0182": {
    "chinese": "楚成王興師問曰：「何故涉吾地？」",
    "literal": "",
    "idiomatic": ""
  },
  "s0183": {
    "chinese": "管仲對曰：「昔召康公命我先君太公曰：『五侯九伯，若實征之，以夾輔周室。』",
    "literal": "",
    "idiomatic": ""
  },
  "s0184": {
    "chinese": "賜我先君履，東至海，西至河，南至穆陵，北至無棣。",
    "literal": "",
    "idiomatic": ""
  },
  "s0185": {
    "chinese": "楚貢包茅不入，王祭不具，是以來責。",
    "literal": "",
    "idiomatic": ""
  },
  "s0186": {
    "chinese": "昭王南征不復，是以來問。」",
    "literal": "",
    "idiomatic": ""
  },
  "s0187": {
    "chinese": "楚王曰：「貢之不入，有之，寡人罪也，敢不共乎！",
    "literal": "",
    "idiomatic": ""
  },
  "s0188": {
    "chinese": "昭王之出不復，君其問之水濱。」",
    "literal": "",
    "idiomatic": ""
  },
  "s0189": {
    "chinese": "齊師進次于陘。",
    "literal": "",
    "idiomatic": ""
  },
  "s0190": {
    "chinese": "夏，楚王使屈完將兵捍齊，齊師退次召陵。",
    "literal": "",
    "idiomatic": ""
  },
  "s0191": {
    "chinese": "桓公矜屈完以其眾。",
    "literal": "",
    "idiomatic": ""
  },
  "s0192": {
    "chinese": "屈完曰：「君以道則可；",
    "literal": "",
    "idiomatic": ""
  },
  "s0193": {
    "chinese": "若不，則楚方城以為城，江、漢以為溝，君安能進乎？」",
    "literal": "",
    "idiomatic": ""
  },
  "s0194": {
    "chinese": "乃與屈完盟而去。",
    "literal": "",
    "idiomatic": ""
  },
  "s0195": {
    "chinese": "過陳，陳袁濤涂詐齊，令出東方，覺。",
    "literal": "",
    "idiomatic": ""
  },
  "s0196": {
    "chinese": "秋，齊伐陳。",
    "literal": "",
    "idiomatic": ""
  },
  "s0197": {
    "chinese": "是歲，晉殺太子申生。",
    "literal": "",
    "idiomatic": ""
  },
  "s0198": {
    "chinese": "三十五年夏，會諸侯于葵丘。",
    "literal": "",
    "idiomatic": ""
  },
  "s0199": {
    "chinese": "周襄王使宰孔賜桓公文武胙、彤弓矢、大路，命無拜。",
    "literal": "",
    "idiomatic": ""
  },
  "s0200": {
    "chinese": "桓公欲許之，管仲曰「不可」，乃下拜受賜。",
    "literal": "",
    "idiomatic": ""
  },
  "s0201": {
    "chinese": "秋，復會諸侯於葵丘，益有驕色。",
    "literal": "",
    "idiomatic": ""
  },
  "s0202": {
    "chinese": "周使宰孔會。",
    "literal": "",
    "idiomatic": ""
  },
  "s0203": {
    "chinese": "諸侯頗有叛者。",
    "literal": "",
    "idiomatic": ""
  },
  "s0204": {
    "chinese": "晉侯病，後，遇宰孔。",
    "literal": "",
    "idiomatic": ""
  },
  "s0205": {
    "chinese": "宰孔曰：「齊侯驕矣，弟無行。」",
    "literal": "",
    "idiomatic": ""
  },
  "s0206": {
    "chinese": "從之。",
    "literal": "",
    "idiomatic": ""
  },
  "s0207": {
    "chinese": "是歲，晉獻公卒，裏克殺奚齊、卓子，秦穆公以夫人入公子夷吾為晉君。",
    "literal": "",
    "idiomatic": ""
  },
  "s0208": {
    "chinese": "桓公於是討晉亂，至高梁，使隰朋立晉君，還。",
    "literal": "",
    "idiomatic": ""
  },
  "s0209": {
    "chinese": "是時周室微，唯齊、楚、秦、晉為彊。",
    "literal": "",
    "idiomatic": ""
  },
  "s0210": {
    "chinese": "晉初與會，獻公死，國內亂。",
    "literal": "",
    "idiomatic": ""
  },
  "s0211": {
    "chinese": "秦穆公辟遠，不與中國會盟。",
    "literal": "",
    "idiomatic": ""
  },
  "s0212": {
    "chinese": "楚成王初收荊蠻有之，夷狄自置。",
    "literal": "",
    "idiomatic": ""
  },
  "s0213": {
    "chinese": "唯獨齊為中國會盟，而桓公能宣其德，故諸侯賓會。",
    "literal": "",
    "idiomatic": ""
  },
  "s0214": {
    "chinese": "於是桓公稱曰：「寡人南伐至召陵，望熊山；",
    "literal": "",
    "idiomatic": ""
  },
  "s0215": {
    "chinese": "北伐山戎、離枝、孤竹；",
    "literal": "",
    "idiomatic": ""
  },
  "s0216": {
    "chinese": "西伐大夏，涉流沙；",
    "literal": "",
    "idiomatic": ""
  },
  "s0217": {
    "chinese": "束馬懸車登太行，至卑耳山而還。",
    "literal": "",
    "idiomatic": ""
  },
  "s0218": {
    "chinese": "諸侯莫違寡人。",
    "literal": "",
    "idiomatic": ""
  },
  "s0219": {
    "chinese": "寡人兵車之會三，乘車之會六，九合諸侯，一匡天下。",
    "literal": "",
    "idiomatic": ""
  },
  "s0220": {
    "chinese": "昔三代受命，有何以異於此乎？",
    "literal": "",
    "idiomatic": ""
  },
  "s0221": {
    "chinese": "吾欲封泰山，禪梁父。」",
    "literal": "",
    "idiomatic": ""
  },
  "s0222": {
    "chinese": "管仲固諫，不聽；",
    "literal": "",
    "idiomatic": ""
  },
  "s0223": {
    "chinese": "乃說桓公以遠方珍怪物至乃得封，桓公乃止。",
    "literal": "",
    "idiomatic": ""
  },
  "s0224": {
    "chinese": "三十八年，周襄王弟帶與戎、翟合謀伐周，齊使管仲平戎於周。",
    "literal": "",
    "idiomatic": ""
  },
  "s0225": {
    "chinese": "周欲以上卿禮管仲，管仲頓首曰：「臣陪臣，安敢！」",
    "literal": "",
    "idiomatic": ""
  },
  "s0226": {
    "chinese": "三讓，乃受下卿禮以見。",
    "literal": "",
    "idiomatic": ""
  },
  "s0227": {
    "chinese": "三十九年，周襄王弟帶來奔齊。",
    "literal": "",
    "idiomatic": ""
  },
  "s0228": {
    "chinese": "齊使仲孫請王，為帶謝。",
    "literal": "",
    "idiomatic": ""
  },
  "s0229": {
    "chinese": "襄王怒，弗聽。",
    "literal": "",
    "idiomatic": ""
  },
  "s0230": {
    "chinese": "四十一年，秦穆公虜晉惠公，復歸之。",
    "literal": "",
    "idiomatic": ""
  },
  "s0231": {
    "chinese": "是歲，管仲、隰朋皆卒。",
    "literal": "",
    "idiomatic": ""
  },
  "s0232": {
    "chinese": "管仲病，桓公問曰：「群臣誰可相者？」",
    "literal": "",
    "idiomatic": ""
  },
  "s0233": {
    "chinese": "管仲曰：「知臣莫如君。」",
    "literal": "",
    "idiomatic": ""
  },
  "s0234": {
    "chinese": "公曰：「易牙如何？」",
    "literal": "",
    "idiomatic": ""
  },
  "s0235": {
    "chinese": "對曰：「殺子以適君，非人情，不可。」",
    "literal": "",
    "idiomatic": ""
  },
  "s0236": {
    "chinese": "公曰：「開方如何？」",
    "literal": "",
    "idiomatic": ""
  },
  "s0237": {
    "chinese": "對曰：「倍親以適君，非人情，難近。」",
    "literal": "",
    "idiomatic": ""
  },
  "s0238": {
    "chinese": "公曰：「豎刀如何？」",
    "literal": "",
    "idiomatic": ""
  },
  "s0239": {
    "chinese": "對曰：「自宮以適君，非人情，難親。」",
    "literal": "",
    "idiomatic": ""
  },
  "s0240": {
    "chinese": "管仲死，而桓公不用管仲言，卒近用三子，三子專權。",
    "literal": "",
    "idiomatic": ""
  },
  "s0241": {
    "chinese": "四十二年，戎伐周，周告急於齊，齊令諸侯各發卒戍周。",
    "literal": "",
    "idiomatic": ""
  },
  "s0242": {
    "chinese": "是歲，晉公子重耳來，桓公妻之。",
    "literal": "",
    "idiomatic": ""
  },
  "s0243": {
    "chinese": "四十三年。",
    "literal": "",
    "idiomatic": ""
  },
  "s0244": {
    "chinese": "初，齊桓公之夫人三：曰王姬、徐姬、蔡姬，皆無子。",
    "literal": "",
    "idiomatic": ""
  },
  "s0245": {
    "chinese": "桓公好內，多內寵，如夫人者六人，長衛姬，生無詭；",
    "literal": "",
    "idiomatic": ""
  },
  "s0246": {
    "chinese": "少衛姬，生惠公元；",
    "literal": "",
    "idiomatic": ""
  },
  "s0247": {
    "chinese": "鄭姬，生孝公昭；",
    "literal": "",
    "idiomatic": ""
  },
  "s0248": {
    "chinese": "葛嬴，生昭公潘；",
    "literal": "",
    "idiomatic": ""
  },
  "s0249": {
    "chinese": "密姬，生懿公商人；",
    "literal": "",
    "idiomatic": ""
  },
  "s0250": {
    "chinese": "宋華子，生公子雍。",
    "literal": "",
    "idiomatic": ""
  },
  "s0251": {
    "chinese": "桓公與管仲屬孝公於宋襄公，以為太子。",
    "literal": "",
    "idiomatic": ""
  },
  "s0252": {
    "chinese": "雍巫有寵於衛共姬，因宦者豎刀以厚獻於桓公，亦有寵，桓公許之立無詭。",
    "literal": "",
    "idiomatic": ""
  },
  "s0253": {
    "chinese": "管仲卒，五公子皆求立。",
    "literal": "",
    "idiomatic": ""
  },
  "s0254": {
    "chinese": "冬十月乙亥，齊桓公卒。",
    "literal": "",
    "idiomatic": ""
  },
  "s0255": {
    "chinese": "易牙入，與豎刀因內寵殺群吏，而立公子無詭為君。",
    "literal": "",
    "idiomatic": ""
  },
  "s0256": {
    "chinese": "太子昭奔宋。",
    "literal": "",
    "idiomatic": ""
  },
  "s0257": {
    "chinese": "桓公病，五公子各樹黨爭立。",
    "literal": "",
    "idiomatic": ""
  },
  "s0258": {
    "chinese": "及桓公卒，遂相攻，以故宮中空，莫敢棺。",
    "literal": "",
    "idiomatic": ""
  },
  "s0259": {
    "chinese": "桓公尸在床上六十七日，尸蟲出于戶。",
    "literal": "",
    "idiomatic": ""
  },
  "s0260": {
    "chinese": "十二月乙亥，無詭立，乃棺赴。",
    "literal": "",
    "idiomatic": ""
  },
  "s0261": {
    "chinese": "辛巳夜，斂殯。",
    "literal": "",
    "idiomatic": ""
  },
  "s0262": {
    "chinese": "桓公十有餘子，要其後立者五人：無詭立三月死，無謚；",
    "literal": "",
    "idiomatic": ""
  },
  "s0263": {
    "chinese": "次孝公；",
    "literal": "",
    "idiomatic": ""
  },
  "s0264": {
    "chinese": "次昭公；",
    "literal": "",
    "idiomatic": ""
  },
  "s0265": {
    "chinese": "次懿公；",
    "literal": "",
    "idiomatic": ""
  },
  "s0266": {
    "chinese": "次惠公。",
    "literal": "",
    "idiomatic": ""
  },
  "s0267": {
    "chinese": "孝公元年三月，宋襄公率諸侯兵送齊太子昭而伐齊。",
    "literal": "",
    "idiomatic": ""
  },
  "s0268": {
    "chinese": "齊人恐，殺其君無詭。",
    "literal": "",
    "idiomatic": ""
  },
  "s0269": {
    "chinese": "齊人將立太子昭，四公子之徒攻太子，太子走宋，宋遂與齊人四公子戰。",
    "literal": "",
    "idiomatic": ""
  },
  "s0270": {
    "chinese": "五月，宋敗齊四公子師而立太子昭，是為齊孝公。",
    "literal": "",
    "idiomatic": ""
  },
  "s0271": {
    "chinese": "宋以桓公與管仲屬之太子，故來征之。",
    "literal": "",
    "idiomatic": ""
  },
  "s0272": {
    "chinese": "以亂故，八月乃葬齊桓公。",
    "literal": "",
    "idiomatic": ""
  },
  "s0273": {
    "chinese": "六年春，齊伐宋，以其不同盟于齊也。",
    "literal": "",
    "idiomatic": ""
  },
  "s0274": {
    "chinese": "夏，宋襄公卒。",
    "literal": "",
    "idiomatic": ""
  },
  "s0275": {
    "chinese": "七年，晉文公立。",
    "literal": "",
    "idiomatic": ""
  },
  "s0276": {
    "chinese": "十年，孝公卒，孝公弟潘因衛公子開方殺孝公子而立潘，是為昭公。",
    "literal": "",
    "idiomatic": ""
  },
  "s0277": {
    "chinese": "昭公，桓公子也，其母曰葛嬴。",
    "literal": "",
    "idiomatic": ""
  },
  "s0278": {
    "chinese": "昭公元年，晉文公敗楚於城濮，而會諸侯踐土，朝周，天子使晉稱伯。",
    "literal": "",
    "idiomatic": ""
  },
  "s0279": {
    "chinese": "六年，翟侵齊。",
    "literal": "",
    "idiomatic": ""
  },
  "s0280": {
    "chinese": "晉文公卒。",
    "literal": "",
    "idiomatic": ""
  },
  "s0281": {
    "chinese": "秦兵敗於殽。",
    "literal": "",
    "idiomatic": ""
  },
  "s0282": {
    "chinese": "十二年，秦穆公卒。",
    "literal": "",
    "idiomatic": ""
  },
  "s0283": {
    "chinese": "十九年五月，昭公卒，子舍立為齊君。",
    "literal": "",
    "idiomatic": ""
  },
  "s0284": {
    "chinese": "捨之母無寵於昭公，國人莫畏。",
    "literal": "",
    "idiomatic": ""
  },
  "s0285": {
    "chinese": "昭公之弟商人以桓公死爭立而不得，陰交賢士，附愛百姓，百姓說。",
    "literal": "",
    "idiomatic": ""
  },
  "s0286": {
    "chinese": "及昭公卒，子舍立，孤弱，即與眾十月即墓上弒齊君舍，而商人自立，是為懿公。",
    "literal": "",
    "idiomatic": ""
  },
  "s0287": {
    "chinese": "懿公，桓公子也，其母曰密姬。",
    "literal": "",
    "idiomatic": ""
  },
  "s0288": {
    "chinese": "懿公四年春，初，懿公為公子時，與丙戎之父獵，爭獲不勝，及即位，斷丙戎父足，而使丙戎仆。",
    "literal": "",
    "idiomatic": ""
  },
  "s0289": {
    "chinese": "庸職之妻好，公內之宮，使庸職驂乘。",
    "literal": "",
    "idiomatic": ""
  },
  "s0290": {
    "chinese": "五月，懿公游於申池，二人浴，戲。",
    "literal": "",
    "idiomatic": ""
  },
  "s0291": {
    "chinese": "職曰：「斷足子！」",
    "literal": "",
    "idiomatic": ""
  },
  "s0292": {
    "chinese": "戎曰：「奪妻者！」",
    "literal": "",
    "idiomatic": ""
  },
  "s0293": {
    "chinese": "二人俱病此言，乃怨。",
    "literal": "",
    "idiomatic": ""
  },
  "s0294": {
    "chinese": "謀與公游竹中，二人弒懿公車上，棄竹中而亡去。",
    "literal": "",
    "idiomatic": ""
  },
  "s0295": {
    "chinese": "懿公之立，驕，民不附。",
    "literal": "",
    "idiomatic": ""
  },
  "s0296": {
    "chinese": "齊人廢其子而迎公子元於衛，立之，是為惠公。",
    "literal": "",
    "idiomatic": ""
  },
  "s0297": {
    "chinese": "惠公，桓公子也。",
    "literal": "",
    "idiomatic": ""
  },
  "s0298": {
    "chinese": "其母衛女，曰少衛姬，避齊亂，故在衛。",
    "literal": "",
    "idiomatic": ""
  },
  "s0299": {
    "chinese": "惠公二年，長翟來，王子城父攻殺之，埋之於北門。",
    "literal": "",
    "idiomatic": ""
  },
  "s0300": {
    "chinese": "晉趙穿弒其君靈公。",
    "literal": "",
    "idiomatic": ""
  },
  "s0301": {
    "chinese": "十年，惠公卒，子頃公無野立。",
    "literal": "",
    "idiomatic": ""
  },
  "s0302": {
    "chinese": "初，崔杼有寵於惠公，惠公卒，高、國畏其偪也，逐之，崔杼奔衛。",
    "literal": "",
    "idiomatic": ""
  },
  "s0303": {
    "chinese": "頃公元年，楚莊王彊，伐陳；",
    "literal": "",
    "idiomatic": ""
  },
  "s0304": {
    "chinese": "二年，圍鄭，鄭伯降，已復國鄭伯。",
    "literal": "",
    "idiomatic": ""
  },
  "s0305": {
    "chinese": "六年春，晉使郤克於齊，齊使夫人帷中而觀之。",
    "literal": "",
    "idiomatic": ""
  },
  "s0306": {
    "chinese": "郤克上，夫人笑之。",
    "literal": "",
    "idiomatic": ""
  },
  "s0307": {
    "chinese": "郤克曰：「不是報，不復涉河！」",
    "literal": "",
    "idiomatic": ""
  },
  "s0308": {
    "chinese": "歸，請伐齊，晉侯弗許。",
    "literal": "",
    "idiomatic": ""
  },
  "s0309": {
    "chinese": "齊使至晉，郤克執齊使者四人河內，殺之。",
    "literal": "",
    "idiomatic": ""
  },
  "s0310": {
    "chinese": "八年。",
    "literal": "",
    "idiomatic": ""
  },
  "s0311": {
    "chinese": "晉伐齊，齊以公子彊質晉，晉兵去。",
    "literal": "",
    "idiomatic": ""
  },
  "s0312": {
    "chinese": "十年春，齊伐魯、衛。",
    "literal": "",
    "idiomatic": ""
  },
  "s0313": {
    "chinese": "魯、衛大夫如晉請師，皆因郤克。",
    "literal": "",
    "idiomatic": ""
  },
  "s0314": {
    "chinese": "晉使郤克以車八百乘為中軍將，士燮將上軍，欒書將下軍，以救魯、衛，伐齊。",
    "literal": "",
    "idiomatic": ""
  },
  "s0315": {
    "chinese": "六月壬申，與齊侯兵合靡笄下。",
    "literal": "",
    "idiomatic": ""
  },
  "s0316": {
    "chinese": "癸酉，陳于礱逄丑父為齊頃公右。",
    "literal": "",
    "idiomatic": ""
  },
  "s0317": {
    "chinese": "頃公曰：「馳之，破晉軍會食。」",
    "literal": "",
    "idiomatic": ""
  },
  "s0318": {
    "chinese": "射傷郤克，流血至履。",
    "literal": "",
    "idiomatic": ""
  },
  "s0319": {
    "chinese": "克欲還入壁，其御曰：「我始入，再傷，不敢言疾，恐懼士卒，願子忍之。」",
    "literal": "",
    "idiomatic": ""
  },
  "s0320": {
    "chinese": "遂復戰。",
    "literal": "",
    "idiomatic": ""
  },
  "s0321": {
    "chinese": "戰，齊急，丑父恐齊侯得，乃易處，頃公為右，車絓於木而止。",
    "literal": "",
    "idiomatic": ""
  },
  "s0322": {
    "chinese": "晉小將韓厥伏齊侯車前，曰「寡君使臣救魯、衛」，戲之。",
    "literal": "",
    "idiomatic": ""
  },
  "s0323": {
    "chinese": "丑父使頃公下取飲，因得亡，脫去，入其軍。",
    "literal": "",
    "idiomatic": ""
  },
  "s0324": {
    "chinese": "晉郤克欲殺丑父。",
    "literal": "",
    "idiomatic": ""
  },
  "s0325": {
    "chinese": "丑父曰：「代君死而見僇，後人臣無忠其君者矣。」",
    "literal": "",
    "idiomatic": ""
  },
  "s0326": {
    "chinese": "克捨之，丑父遂得亡歸齊。",
    "literal": "",
    "idiomatic": ""
  },
  "s0327": {
    "chinese": "於是晉軍追齊至馬陵。",
    "literal": "",
    "idiomatic": ""
  },
  "s0328": {
    "chinese": "齊侯請以寶器謝，不聽；",
    "literal": "",
    "idiomatic": ""
  },
  "s0329": {
    "chinese": "必得笑克者蕭桐叔子，令齊東畝。",
    "literal": "",
    "idiomatic": ""
  },
  "s0330": {
    "chinese": "對曰：「叔子，齊君母。",
    "literal": "",
    "idiomatic": ""
  },
  "s0331": {
    "chinese": "齊君母亦猶晉君母，子安置之？",
    "literal": "",
    "idiomatic": ""
  },
  "s0332": {
    "chinese": "且子以義伐而以暴為後，其可乎？」",
    "literal": "",
    "idiomatic": ""
  },
  "s0333": {
    "chinese": "於是乃許，令反魯、衛之侵地。",
    "literal": "",
    "idiomatic": ""
  },
  "s0334": {
    "chinese": "十一年，晉初置六卿，賞鞌之功。",
    "literal": "",
    "idiomatic": ""
  },
  "s0335": {
    "chinese": "齊頃公朝晉，欲尊王晉景公，晉景公不敢受，乃歸。",
    "literal": "",
    "idiomatic": ""
  },
  "s0336": {
    "chinese": "歸而頃公弛苑囿，薄賦斂，振孤問疾，虛積聚以救民，民亦大說。",
    "literal": "",
    "idiomatic": ""
  },
  "s0337": {
    "chinese": "厚禮諸侯。",
    "literal": "",
    "idiomatic": ""
  },
  "s0338": {
    "chinese": "竟頃公卒，百姓附，諸侯不犯。",
    "literal": "",
    "idiomatic": ""
  },
  "s0339": {
    "chinese": "十七年，頃公卒，子靈公環立。",
    "literal": "",
    "idiomatic": ""
  },
  "s0340": {
    "chinese": "靈公九年，晉欒書弒其君厲公。",
    "literal": "",
    "idiomatic": ""
  },
  "s0341": {
    "chinese": "十年，晉悼公伐齊，齊令公子光質晉。",
    "literal": "",
    "idiomatic": ""
  },
  "s0342": {
    "chinese": "十九年，立子光為太子，高厚傅之，令會諸侯盟於鐘離。",
    "literal": "",
    "idiomatic": ""
  },
  "s0343": {
    "chinese": "二十七年，晉使中行獻子伐齊。",
    "literal": "",
    "idiomatic": ""
  },
  "s0344": {
    "chinese": "齊師敗，靈公走入臨菑。",
    "literal": "",
    "idiomatic": ""
  },
  "s0345": {
    "chinese": "晏嬰止靈公，靈公弗從。",
    "literal": "",
    "idiomatic": ""
  },
  "s0346": {
    "chinese": "曰：「君亦無勇矣！」",
    "literal": "",
    "idiomatic": ""
  },
  "s0347": {
    "chinese": "晉兵遂圍臨菑，臨菑城守不敢出，晉焚郭中而去。",
    "literal": "",
    "idiomatic": ""
  },
  "s0348": {
    "chinese": "二十八年，初，靈公取魯女，生子光，以為太子。",
    "literal": "",
    "idiomatic": ""
  },
  "s0349": {
    "chinese": "仲姬，戎姬。",
    "literal": "",
    "idiomatic": ""
  },
  "s0350": {
    "chinese": "戎姬嬖，仲姬生子牙，屬之戎姬。",
    "literal": "",
    "idiomatic": ""
  },
  "s0351": {
    "chinese": "戎姬請以為太子，公許之。",
    "literal": "",
    "idiomatic": ""
  },
  "s0352": {
    "chinese": "仲姬曰：「不可。",
    "literal": "",
    "idiomatic": ""
  },
  "s0353": {
    "chinese": "光之立，列於諸侯矣，今無故廢之，君必悔之。」",
    "literal": "",
    "idiomatic": ""
  },
  "s0354": {
    "chinese": "公曰：「在我耳。」",
    "literal": "",
    "idiomatic": ""
  },
  "s0355": {
    "chinese": "遂東太子光，使高厚傅牙為太子。",
    "literal": "",
    "idiomatic": ""
  },
  "s0356": {
    "chinese": "靈公疾，崔杼迎故太子光而立之，是為莊公。",
    "literal": "",
    "idiomatic": ""
  },
  "s0357": {
    "chinese": "莊公殺戎姬。",
    "literal": "",
    "idiomatic": ""
  },
  "s0358": {
    "chinese": "五月壬辰，靈公卒，莊公即位，執太子牙於句竇之丘，殺之。",
    "literal": "",
    "idiomatic": ""
  },
  "s0359": {
    "chinese": "八月，崔杼殺高厚。",
    "literal": "",
    "idiomatic": ""
  },
  "s0360": {
    "chinese": "晉聞齊亂，伐齊，至高唐。",
    "literal": "",
    "idiomatic": ""
  },
  "s0361": {
    "chinese": "莊公三年，晉大夫欒盈奔齊，莊公厚客待之。",
    "literal": "",
    "idiomatic": ""
  },
  "s0362": {
    "chinese": "晏嬰、田文子諫，公弗聽。",
    "literal": "",
    "idiomatic": ""
  },
  "s0363": {
    "chinese": "四年，齊莊公使欒盈閒入晉曲沃為內應，以兵隨之，上太行，入孟門。",
    "literal": "",
    "idiomatic": ""
  },
  "s0364": {
    "chinese": "欒盈敗，齊兵還，取朝歌。",
    "literal": "",
    "idiomatic": ""
  },
  "s0365": {
    "chinese": "六年，初，棠公妻好，棠公死，崔杼取之。",
    "literal": "",
    "idiomatic": ""
  },
  "s0366": {
    "chinese": "莊公通之，數如崔氏，以崔杼之冠賜人。",
    "literal": "",
    "idiomatic": ""
  },
  "s0367": {
    "chinese": "待者曰：「不可。」",
    "literal": "",
    "idiomatic": ""
  },
  "s0368": {
    "chinese": "崔杼怒，因其伐晉，欲與晉合謀襲齊而不得閒。",
    "literal": "",
    "idiomatic": ""
  },
  "s0369": {
    "chinese": "莊公嘗笞宦者賈舉，賈舉復侍，為崔杼閒公以報怨。",
    "literal": "",
    "idiomatic": ""
  },
  "s0370": {
    "chinese": "五月，莒子朝齊，齊以甲戌饗之。",
    "literal": "",
    "idiomatic": ""
  },
  "s0371": {
    "chinese": "崔杼稱病不視事。",
    "literal": "",
    "idiomatic": ""
  },
  "s0372": {
    "chinese": "乙亥，公問崔杼病，遂從崔杼妻。",
    "literal": "",
    "idiomatic": ""
  },
  "s0373": {
    "chinese": "崔杼妻入室，與崔杼自閉戶不出，公擁柱而歌。",
    "literal": "",
    "idiomatic": ""
  },
  "s0374": {
    "chinese": "宦者賈舉遮公從官而入，閉門，崔杼之徒持兵從中起。",
    "literal": "",
    "idiomatic": ""
  },
  "s0375": {
    "chinese": "公登臺而請解，不許；",
    "literal": "",
    "idiomatic": ""
  },
  "s0376": {
    "chinese": "請盟，不許；",
    "literal": "",
    "idiomatic": ""
  },
  "s0377": {
    "chinese": "請自殺於廟，不許。",
    "literal": "",
    "idiomatic": ""
  },
  "s0378": {
    "chinese": "皆曰：「君之臣杼疾病，不能聽命。",
    "literal": "",
    "idiomatic": ""
  },
  "s0379": {
    "chinese": "近於公宮。",
    "literal": "",
    "idiomatic": ""
  },
  "s0380": {
    "chinese": "陪臣爭趣有淫者，不知二命。」",
    "literal": "",
    "idiomatic": ""
  },
  "s0381": {
    "chinese": "公踰墻，射中公股，公反墜，遂弒之。",
    "literal": "",
    "idiomatic": ""
  },
  "s0382": {
    "chinese": "晏嬰立崔杼門外，曰：「君為社稷死則死之，為社稷亡則亡之。",
    "literal": "",
    "idiomatic": ""
  },
  "s0383": {
    "chinese": "若為己死己亡，非其私暱，誰敢任之！」",
    "literal": "",
    "idiomatic": ""
  },
  "s0384": {
    "chinese": "門開而入，枕公尸而哭，三踴而出。",
    "literal": "",
    "idiomatic": ""
  },
  "s0385": {
    "chinese": "人謂崔杼：「必殺之。」",
    "literal": "",
    "idiomatic": ""
  },
  "s0386": {
    "chinese": "崔杼曰：「民之望也，捨之得民。」",
    "literal": "",
    "idiomatic": ""
  },
  "s0388": {
    "chinese": "丁丑，崔杼立莊公異母弟杵臼，是為景公。",
    "literal": "",
    "idiomatic": ""
  },
  "s0389": {
    "chinese": "景公母，魯叔孫宣伯女也。",
    "literal": "",
    "idiomatic": ""
  },
  "s0390": {
    "chinese": "景公立，以崔杼為右相，慶封為左相。",
    "literal": "",
    "idiomatic": ""
  },
  "s0391": {
    "chinese": "二相恐亂起，乃與國人盟曰：「不與崔慶者死！」",
    "literal": "",
    "idiomatic": ""
  },
  "s0392": {
    "chinese": "晏子仰天曰：「嬰所不（獲）唯忠於君利社稷者是從！」",
    "literal": "",
    "idiomatic": ""
  },
  "s0393": {
    "chinese": "不肯盟。",
    "literal": "",
    "idiomatic": ""
  },
  "s0394": {
    "chinese": "慶封欲殺晏子，崔杼曰：「忠臣也，捨之。」",
    "literal": "",
    "idiomatic": ""
  },
  "s0395": {
    "chinese": "齊太史書曰「崔杼弒莊公」，崔杼殺之。",
    "literal": "",
    "idiomatic": ""
  },
  "s0396": {
    "chinese": "其弟復書，崔杼復殺之。",
    "literal": "",
    "idiomatic": ""
  },
  "s0397": {
    "chinese": "少弟復書，崔杼乃捨之。",
    "literal": "",
    "idiomatic": ""
  },
  "s0398": {
    "chinese": "景公元年，初，崔杼生子成及彊，其母死，取東郭女，生明。",
    "literal": "",
    "idiomatic": ""
  },
  "s0399": {
    "chinese": "東郭女使其前夫子無咎與其弟偃相崔氏。",
    "literal": "",
    "idiomatic": ""
  },
  "s0400": {
    "chinese": "成有罪，二相急治之，立明為太子。",
    "literal": "",
    "idiomatic": ""
  },
  "s0401": {
    "chinese": "成請老於崔［杼］，崔杼許之，二相弗聽，曰：「崔，宗邑，不可。」",
    "literal": "",
    "idiomatic": ""
  },
  "s0402": {
    "chinese": "成、彊怒，告慶封。",
    "literal": "",
    "idiomatic": ""
  },
  "s0403": {
    "chinese": "慶封與崔杼有郤，欲其敗也。",
    "literal": "",
    "idiomatic": ""
  },
  "s0404": {
    "chinese": "成、彊殺無咎、偃於崔杼家，家皆奔亡。",
    "literal": "",
    "idiomatic": ""
  },
  "s0405": {
    "chinese": "崔杼怒，無人，使一宦者御，見慶封。",
    "literal": "",
    "idiomatic": ""
  },
  "s0406": {
    "chinese": "慶封曰：「請為子誅之。」",
    "literal": "",
    "idiomatic": ""
  },
  "s0407": {
    "chinese": "使崔杼仇盧蒲嫳攻崔氏，殺成、彊，盡滅崔氏，崔杼婦自殺。",
    "literal": "",
    "idiomatic": ""
  },
  "s0408": {
    "chinese": "崔杼毋歸，亦自殺。",
    "literal": "",
    "idiomatic": ""
  },
  "s0409": {
    "chinese": "慶封為相國，專權。",
    "literal": "",
    "idiomatic": ""
  },
  "s0410": {
    "chinese": "三年十月，慶封出獵。",
    "literal": "",
    "idiomatic": ""
  },
  "s0411": {
    "chinese": "初，慶封已殺崔杼，益驕，嗜酒好獵，不聽政令。",
    "literal": "",
    "idiomatic": ""
  },
  "s0412": {
    "chinese": "慶舍用政，已有內郤。",
    "literal": "",
    "idiomatic": ""
  },
  "s0413": {
    "chinese": "田文子謂桓子曰：「亂將作。」",
    "literal": "",
    "idiomatic": ""
  },
  "s0414": {
    "chinese": "田、鮑、高、欒氏相與謀慶氏。",
    "literal": "",
    "idiomatic": ""
  },
  "s0415": {
    "chinese": "慶舍發甲圍慶封宮，四家徒共擊破之。",
    "literal": "",
    "idiomatic": ""
  },
  "s0416": {
    "chinese": "慶封還，不得入，奔魯。",
    "literal": "",
    "idiomatic": ""
  },
  "s0417": {
    "chinese": "齊人讓魯，封奔吳。",
    "literal": "",
    "idiomatic": ""
  },
  "s0418": {
    "chinese": "吳與之朱方，聚其族而居之，富於在齊。",
    "literal": "",
    "idiomatic": ""
  },
  "s0419": {
    "chinese": "其秋，齊人徙葬莊公，僇崔杼尸於市以說眾。",
    "literal": "",
    "idiomatic": ""
  },
  "s0420": {
    "chinese": "九年，景公使晏嬰之晉，與叔向私語曰：「齊政卒歸田氏。",
    "literal": "",
    "idiomatic": ""
  },
  "s0421": {
    "chinese": "田氏雖無大德，以公權私，有德於民，民愛之。」",
    "literal": "",
    "idiomatic": ""
  },
  "s0422": {
    "chinese": "十二年，景公如晉，見平公，欲與伐燕。",
    "literal": "",
    "idiomatic": ""
  },
  "s0423": {
    "chinese": "十八年，公復如晉，見昭公。",
    "literal": "",
    "idiomatic": ""
  },
  "s0424": {
    "chinese": "二十六年，獵魯郊，因入魯，與晏嬰俱問魯禮。",
    "literal": "",
    "idiomatic": ""
  },
  "s0425": {
    "chinese": "三十一年，魯昭公辟季氏難，奔齊。",
    "literal": "",
    "idiomatic": ""
  },
  "s0426": {
    "chinese": "齊欲以千社封之，子家止昭公，昭公乃請齊伐魯，取鄆以居昭公。",
    "literal": "",
    "idiomatic": ""
  },
  "s0427": {
    "chinese": "三十二年，彗星見。",
    "literal": "",
    "idiomatic": ""
  },
  "s0428": {
    "chinese": "景公坐柏寢，嘆曰：「堂堂！",
    "literal": "",
    "idiomatic": ""
  },
  "s0429": {
    "chinese": "誰有此乎？」",
    "literal": "",
    "idiomatic": ""
  },
  "s0430": {
    "chinese": "群臣皆泣，晏子笑，公怒。",
    "literal": "",
    "idiomatic": ""
  },
  "s0431": {
    "chinese": "晏子曰：「臣笑群臣諛甚。」",
    "literal": "",
    "idiomatic": ""
  },
  "s0432": {
    "chinese": "景公曰：「彗星出東北，當齊分野，寡人以為憂。」",
    "literal": "",
    "idiomatic": ""
  },
  "s0433": {
    "chinese": "晏子曰：「君高臺深池，賦斂如弗得，刑罰恐弗勝，茀星將出，彗星何懼乎？」",
    "literal": "",
    "idiomatic": ""
  },
  "s0434": {
    "chinese": "公曰：「可禳否？」",
    "literal": "",
    "idiomatic": ""
  },
  "s0435": {
    "chinese": "晏子曰：「使神可祝而來，亦可禳而去也。",
    "literal": "",
    "idiomatic": ""
  },
  "s0436": {
    "chinese": "百姓苦怨以萬數，而君令一人禳之，安能勝眾口乎？」",
    "literal": "",
    "idiomatic": ""
  },
  "s0437": {
    "chinese": "是時景公好治宮室，聚狗馬，奢侈，厚賦重刑，故晏子以此諫之。",
    "literal": "",
    "idiomatic": ""
  },
  "s0438": {
    "chinese": "四十二年，吳王闔閭伐楚，入郢。",
    "literal": "",
    "idiomatic": ""
  },
  "s0439": {
    "chinese": "四十七年，魯陽虎攻其君，不勝，奔齊，請齊伐魯。",
    "literal": "",
    "idiomatic": ""
  },
  "s0440": {
    "chinese": "鮑子諫景公，乃囚陽虎。",
    "literal": "",
    "idiomatic": ""
  },
  "s0441": {
    "chinese": "陽虎得亡，奔晉。",
    "literal": "",
    "idiomatic": ""
  },
  "s0442": {
    "chinese": "四十八年，與魯定公好會夾谷。",
    "literal": "",
    "idiomatic": ""
  },
  "s0443": {
    "chinese": "犁鉏曰：「孔丘知禮而怯，請令萊人為樂，因執魯君，可得志。」",
    "literal": "",
    "idiomatic": ""
  },
  "s0444": {
    "chinese": "景公害孔丘相魯，懼其霸，故從犁鉏之計。",
    "literal": "",
    "idiomatic": ""
  },
  "s0445": {
    "chinese": "方會，進萊樂，孔子歷階上，使有司執萊人斬之，以禮讓景公。",
    "literal": "",
    "idiomatic": ""
  },
  "s0446": {
    "chinese": "景公慚，乃歸魯侵地以謝，而罷去。",
    "literal": "",
    "idiomatic": ""
  },
  "s0447": {
    "chinese": "是歲，晏嬰卒。",
    "literal": "",
    "idiomatic": ""
  },
  "s0448": {
    "chinese": "五十五年，范、中行反其君於晉，晉攻之急，來請粟。",
    "literal": "",
    "idiomatic": ""
  },
  "s0449": {
    "chinese": "田乞欲為亂，樹黨於逆臣，說景公曰：「范、中行數有德於齊，不可不救。」",
    "literal": "",
    "idiomatic": ""
  },
  "s0450": {
    "chinese": "及使乞救而輸之粟。",
    "literal": "",
    "idiomatic": ""
  },
  "s0451": {
    "chinese": "五十八年夏，景公夫人燕姬適子死。",
    "literal": "",
    "idiomatic": ""
  },
  "s0452": {
    "chinese": "景公寵妾芮姬生子荼，荼少，其母賤，無行，諸大夫恐其為嗣，乃言願擇諸子長賢者為太子。",
    "literal": "",
    "idiomatic": ""
  },
  "s0453": {
    "chinese": "景公老，惡言嗣事，又愛荼母，欲立之，憚發之口，乃謂諸大夫曰：「為樂耳，國何患無君乎？」",
    "literal": "",
    "idiomatic": ""
  },
  "s0454": {
    "chinese": "秋，景公病，命國惠子、高昭子立少子荼為太子，逐群公子，遷之萊。",
    "literal": "",
    "idiomatic": ""
  },
  "s0455": {
    "chinese": "景公卒，太子荼立，是為晏孺子。",
    "literal": "",
    "idiomatic": ""
  },
  "s0456": {
    "chinese": "冬，未葬，而群公子畏誅，皆出亡。",
    "literal": "",
    "idiomatic": ""
  },
  "s0457": {
    "chinese": "荼諸異母兄公子壽、駒、黔奔衛，公子駔、陽生奔魯。",
    "literal": "",
    "idiomatic": ""
  },
  "s0458": {
    "chinese": "萊人歌之曰：「景公死乎弗與埋，三軍事乎弗與謀，師乎師乎，胡黨之乎？」",
    "literal": "",
    "idiomatic": ""
  },
  "s0460": {
    "chinese": "晏孺子元年春，田乞偽事高、國者，每朝，乞驂乘，言曰：「子得君，大夫皆自危，欲謀作亂。」",
    "literal": "",
    "idiomatic": ""
  },
  "s0461": {
    "chinese": "又謂諸大夫曰：「高昭子可畏，及未發，先之。」",
    "literal": "",
    "idiomatic": ""
  },
  "s0462": {
    "chinese": "大夫從之。",
    "literal": "",
    "idiomatic": ""
  },
  "s0463": {
    "chinese": "六月，田乞、鮑牧乃與大夫以兵入公宮，攻高昭子。",
    "literal": "",
    "idiomatic": ""
  },
  "s0464": {
    "chinese": "昭子聞之，與國惠子救公。",
    "literal": "",
    "idiomatic": ""
  },
  "s0465": {
    "chinese": "公師敗，田乞之徒追之，國惠子奔莒，遂反殺高昭子。",
    "literal": "",
    "idiomatic": ""
  },
  "s0466": {
    "chinese": "晏圉奔魯。",
    "literal": "",
    "idiomatic": ""
  },
  "s0467": {
    "chinese": "八月，齊秉意茲。",
    "literal": "",
    "idiomatic": ""
  },
  "s0468": {
    "chinese": "田乞敗二相，乃使人之魯召公子陽生。",
    "literal": "",
    "idiomatic": ""
  },
  "s0469": {
    "chinese": "陽生至齊，私匿田乞家。",
    "literal": "",
    "idiomatic": ""
  },
  "s0470": {
    "chinese": "十月戊子，田乞請諸大夫曰：「常之母有魚菽之祭，幸來會飲。」",
    "literal": "",
    "idiomatic": ""
  },
  "s0471": {
    "chinese": "會飲，田乞盛陽生橐中，置坐中央，發橐出陽生，曰：「此乃齊君矣！」",
    "literal": "",
    "idiomatic": ""
  },
  "s0472": {
    "chinese": "大夫皆伏謁。",
    "literal": "",
    "idiomatic": ""
  },
  "s0473": {
    "chinese": "將與大夫盟而立之，鮑牧醉，乞誣大夫曰：「吾與鮑牧謀共立陽生。」",
    "literal": "",
    "idiomatic": ""
  },
  "s0474": {
    "chinese": "鮑牧怒曰：「子忘景公之命乎？」",
    "literal": "",
    "idiomatic": ""
  },
  "s0475": {
    "chinese": "諸大夫相視欲悔，陽生前，頓首曰：「可則立之，否則已。」",
    "literal": "",
    "idiomatic": ""
  },
  "s0476": {
    "chinese": "鮑牧恐禍起，乃復曰：「皆景公子也，何為不可！」",
    "literal": "",
    "idiomatic": ""
  },
  "s0477": {
    "chinese": "乃與盟，立陽生，是為悼公。",
    "literal": "",
    "idiomatic": ""
  },
  "s0478": {
    "chinese": "悼公入宮，使人遷晏孺子於駘，殺之幕下，而逐孺子母芮子。",
    "literal": "",
    "idiomatic": ""
  },
  "s0479": {
    "chinese": "芮子故賤而孺子少，故無權，國人輕之。",
    "literal": "",
    "idiomatic": ""
  },
  "s0480": {
    "chinese": "悼公元年，齊伐魯，取讙、闡。",
    "literal": "",
    "idiomatic": ""
  },
  "s0481": {
    "chinese": "初，陽生亡在魯，季康子以其妹妻之。",
    "literal": "",
    "idiomatic": ""
  },
  "s0482": {
    "chinese": "及歸即位，使迎之。",
    "literal": "",
    "idiomatic": ""
  },
  "s0483": {
    "chinese": "季姬與季魴侯通，言其情，魯弗敢與，故齊伐魯，竟迎季姬。",
    "literal": "",
    "idiomatic": ""
  },
  "s0484": {
    "chinese": "季姬嬖，齊復歸魯侵地。",
    "literal": "",
    "idiomatic": ""
  },
  "s0485": {
    "chinese": "鮑子與悼公有郤，不善。",
    "literal": "",
    "idiomatic": ""
  },
  "s0486": {
    "chinese": "四年，吳、魯伐齊南方。",
    "literal": "",
    "idiomatic": ""
  },
  "s0487": {
    "chinese": "鮑子弒悼公，赴于吳。",
    "literal": "",
    "idiomatic": ""
  },
  "s0488": {
    "chinese": "吳王夫差哭於軍門外三日，將從海入討齊。",
    "literal": "",
    "idiomatic": ""
  },
  "s0489": {
    "chinese": "齊人敗之，吳師乃去。",
    "literal": "",
    "idiomatic": ""
  },
  "s0490": {
    "chinese": "晉趙鞅伐齊，至賴而去。",
    "literal": "",
    "idiomatic": ""
  },
  "s0491": {
    "chinese": "齊人共立悼公子壬，是為簡公。",
    "literal": "",
    "idiomatic": ""
  },
  "s0492": {
    "chinese": "簡公四年春，初，簡公與父陽生俱在魯也，監止有寵焉。",
    "literal": "",
    "idiomatic": ""
  },
  "s0493": {
    "chinese": "及即位，使為政。",
    "literal": "",
    "idiomatic": ""
  },
  "s0494": {
    "chinese": "田成子憚之，驟顧於朝。",
    "literal": "",
    "idiomatic": ""
  },
  "s0495": {
    "chinese": "御鞅言簡公曰：「田、監不可并也，君其擇焉。」",
    "literal": "",
    "idiomatic": ""
  },
  "s0496": {
    "chinese": "弗聽。",
    "literal": "",
    "idiomatic": ""
  },
  "s0497": {
    "chinese": "子我夕，田逆殺人，逢之，遂捕以入。",
    "literal": "",
    "idiomatic": ""
  },
  "s0498": {
    "chinese": "田氏方睦，使囚病而遺守囚者酒，醉而殺守者，得亡。",
    "literal": "",
    "idiomatic": ""
  },
  "s0499": {
    "chinese": "子我盟諸田於陳宗。",
    "literal": "",
    "idiomatic": ""
  },
  "s0500": {
    "chinese": "初，田豹欲為子我臣，使公孫言豹，豹有喪而止。",
    "literal": "",
    "idiomatic": ""
  },
  "s0501": {
    "chinese": "後卒以為臣，幸於子我。",
    "literal": "",
    "idiomatic": ""
  },
  "s0502": {
    "chinese": "子我謂曰：「吾盡逐田氏而立女，可乎？」",
    "literal": "",
    "idiomatic": ""
  },
  "s0503": {
    "chinese": "對曰：「我遠田氏矣。",
    "literal": "",
    "idiomatic": ""
  },
  "s0504": {
    "chinese": "且其違者不過數人，何盡逐焉！」",
    "literal": "",
    "idiomatic": ""
  },
  "s0505": {
    "chinese": "遂告田氏。",
    "literal": "",
    "idiomatic": ""
  },
  "s0506": {
    "chinese": "子行曰：「彼得君，弗先，必禍子。」",
    "literal": "",
    "idiomatic": ""
  },
  "s0507": {
    "chinese": "子行舍於公宮。",
    "literal": "",
    "idiomatic": ""
  },
  "s0508": {
    "chinese": "夏五月壬申，成子兄弟四乘如公。",
    "literal": "",
    "idiomatic": ""
  },
  "s0509": {
    "chinese": "子我在幄，出迎之，遂入，閉門。",
    "literal": "",
    "idiomatic": ""
  },
  "s0510": {
    "chinese": "宦者御之，子行殺宦者。",
    "literal": "",
    "idiomatic": ""
  },
  "s0511": {
    "chinese": "公與婦人飲酒於檀臺，成子遷諸寢。",
    "literal": "",
    "idiomatic": ""
  },
  "s0512": {
    "chinese": "公執戈將擊之，太史子餘曰：「非不利也，將除害也。」",
    "literal": "",
    "idiomatic": ""
  },
  "s0513": {
    "chinese": "成子出舍于庫，聞公猶怒，將出，曰：「何所無君！」",
    "literal": "",
    "idiomatic": ""
  },
  "s0514": {
    "chinese": "子行拔劍曰：「需，事之賊也。",
    "literal": "",
    "idiomatic": ""
  },
  "s0515": {
    "chinese": "誰非田宗？",
    "literal": "",
    "idiomatic": ""
  },
  "s0516": {
    "chinese": "所不殺子者有如田宗。」",
    "literal": "",
    "idiomatic": ""
  },
  "s0517": {
    "chinese": "乃止。",
    "literal": "",
    "idiomatic": ""
  },
  "s0518": {
    "chinese": "子我歸，屬徒攻闈與大門，皆弗勝，乃出。",
    "literal": "",
    "idiomatic": ""
  },
  "s0519": {
    "chinese": "田氏追之。",
    "literal": "",
    "idiomatic": ""
  },
  "s0520": {
    "chinese": "豐丘人執子我以告，殺之郭關。",
    "literal": "",
    "idiomatic": ""
  },
  "s0521": {
    "chinese": "成子將殺大陸子方，田逆請而免之。",
    "literal": "",
    "idiomatic": ""
  },
  "s0522": {
    "chinese": "以公命取車於道，出雍門。",
    "literal": "",
    "idiomatic": ""
  },
  "s0523": {
    "chinese": "田豹與之車，弗受，曰：「逆為余請，豹與余車，余有私焉。",
    "literal": "",
    "idiomatic": ""
  },
  "s0524": {
    "chinese": "事子我而有私於其讎，何以見魯、衛之士？」",
    "literal": "",
    "idiomatic": ""
  },
  "s0526": {
    "chinese": "庚辰，田常執簡公于俆州。",
    "literal": "",
    "idiomatic": ""
  },
  "s0527": {
    "chinese": "公曰：「余蚤從御鞅言，不及此。」",
    "literal": "",
    "idiomatic": ""
  },
  "s0528": {
    "chinese": "甲午，田常弒簡公于俆州。",
    "literal": "",
    "idiomatic": ""
  },
  "s0529": {
    "chinese": "田常乃立簡公弟驁，是為平公。",
    "literal": "",
    "idiomatic": ""
  },
  "s0530": {
    "chinese": "平公即位，田常相之，專齊之政，割齊安平以東為田氏封邑。",
    "literal": "",
    "idiomatic": ""
  },
  "s0531": {
    "chinese": "平公八年，越滅吳。",
    "literal": "",
    "idiomatic": ""
  },
  "s0532": {
    "chinese": "二十五年卒，子宣公積立。",
    "literal": "",
    "idiomatic": ""
  },
  "s0533": {
    "chinese": "宣公五十一年卒，子康公貸立。",
    "literal": "",
    "idiomatic": ""
  },
  "s0534": {
    "chinese": "田會反廩丘。",
    "literal": "",
    "idiomatic": ""
  },
  "s0535": {
    "chinese": "康公二年，韓、魏、趙始列為諸侯。",
    "literal": "",
    "idiomatic": ""
  },
  "s0536": {
    "chinese": "十九年，田常曾孫田和始為諸侯，遷康公海濱。",
    "literal": "",
    "idiomatic": ""
  },
  "s0537": {
    "chinese": "二十六年，康公卒，呂氏遂絕其祀。",
    "literal": "",
    "idiomatic": ""
  },
  "s0538": {
    "chinese": "田氏卒有齊國，為齊威王，彊於天下。",
    "literal": "",
    "idiomatic": ""
  },
  "s0539": {
    "chinese": "太史公曰：吾適齊，自泰山屬之瑯邪，北被于海，膏壤二千里，其民闊達多匿知，其天性也。",
    "literal": "",
    "idiomatic": ""
  },
  "s0540": {
    "chinese": "以太公之聖，建國本，桓公之盛，修善政，以為諸侯會盟，稱伯，不亦宜乎？",
    "literal": "",
    "idiomatic": ""
  },
  "s0541": {
    "chinese": "洋洋哉，固大國之風也！",
    "literal": "",
    "idiomatic": ""
  }
}