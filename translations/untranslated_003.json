{
  "s0001": {
    "chinese": "孝惠皇帝，高祖太子也，母曰呂皇后。",
    "literal": "",
    "idiomatic": ""
  },
  "s0002": {
    "chinese": "帝年五歲，高祖初為漢王。",
    "literal": "",
    "idiomatic": ""
  },
  "s0003": {
    "chinese": "二年，立為太子。",
    "literal": "",
    "idiomatic": ""
  },
  "s0004": {
    "chinese": "十二年四月，高祖 崩。",
    "literal": "",
    "idiomatic": ""
  },
  "s0005": {
    "chinese": "五月丙寅，太子即皇帝位，尊皇后曰皇太后。",
    "literal": "",
    "idiomatic": ""
  },
  "s0006": {
    "chinese": "賜民爵一級。",
    "literal": "",
    "idiomatic": ""
  },
  "s0007": {
    "chinese": "中郎、郎中滿六歲爵三級，四歲二級。",
    "literal": "",
    "idiomatic": ""
  },
  "s0008": {
    "chinese": "外郎滿六歲二級。",
    "literal": "",
    "idiomatic": ""
  },
  "s0009": {
    "chinese": "中郎不滿一歲一級。",
    "literal": "",
    "idiomatic": ""
  },
  "s0010": {
    "chinese": "外郎不滿二歲賜錢萬。",
    "literal": "",
    "idiomatic": ""
  },
  "s0011": {
    "chinese": "宦官尚食比郎中。",
    "literal": "",
    "idiomatic": ""
  },
  "s0012": {
    "chinese": "謁者、執楯、執戟、武士、騶比外郎。",
    "literal": "",
    "idiomatic": ""
  },
  "s0013": {
    "chinese": "太子御驂乘賜爵五大夫，舍人滿五歲二級。",
    "literal": "",
    "idiomatic": ""
  },
  "s0014": {
    "chinese": "賜給喪事者，二千石錢二萬，六百石以上萬，五百石、二百石以 下至佐史五千。",
    "literal": "",
    "idiomatic": ""
  },
  "s0015": {
    "chinese": "視作斥上者，將軍四十金，二千石二十金，六百石以上六金，五百石以下至佐史二金。",
    "literal": "",
    "idiomatic": ""
  },
  "s0016": {
    "chinese": "減田租，復十五稅一。",
    "literal": "",
    "idiomatic": ""
  },
  "s0017": {
    "chinese": "爵五大夫、吏六百石以上及宦皇帝而知 名者有罪當盜械者，皆頌繫。",
    "literal": "",
    "idiomatic": ""
  },
  "s0018": {
    "chinese": "上造以上及內外公孫耳孫有罪當刑及當為城旦舂者，皆耐為鬼薪白粲。",
    "literal": "",
    "idiomatic": ""
  },
  "s0019": {
    "chinese": "民年七十以上若不滿十歲有罪當刑者，皆完之。",
    "literal": "",
    "idiomatic": ""
  },
  "s0020": {
    "chinese": "又曰：「吏所以 治民也，能盡其治則民賴之，故重其祿，所以為民也。",
    "literal": "",
    "idiomatic": ""
  },
  "s0021": {
    "chinese": "今吏六百石以上父母妻子與同居，及故吏嘗佩將軍都尉印將兵及佩二千石官印者，家唯給軍賦，他無有所與。",
    "literal": "",
    "idiomatic": ""
  },
  "s0022": {
    "chinese": "令郡諸侯王立高廟。",
    "literal": "",
    "idiomatic": ""
  },
  "s0023": {
    "chinese": "元年冬十二月，趙隱王如意薨。",
    "literal": "",
    "idiomatic": ""
  },
  "s0024": {
    "chinese": "民有罪，得買爵三十級以免死罪。",
    "literal": "",
    "idiomatic": ""
  },
  "s0025": {
    "chinese": "賜民爵，戶一級。",
    "literal": "",
    "idiomatic": ""
  },
  "s0026": {
    "chinese": "春正月，城長安。",
    "literal": "",
    "idiomatic": ""
  },
  "s0027": {
    "chinese": "二年冬十月，齊悼惠王來朝，獻城陽郡以益魯元公主邑，尊公主為太后。",
    "literal": "",
    "idiomatic": ""
  },
  "s0028": {
    "chinese": "春正月癸酉，有兩龍見蘭陵家人井中，乙亥夕而不見。",
    "literal": "",
    "idiomatic": ""
  },
  "s0029": {
    "chinese": "隴西地震。",
    "literal": "",
    "idiomatic": ""
  },
  "s0030": {
    "chinese": "夏旱。",
    "literal": "",
    "idiomatic": ""
  },
  "s0031": {
    "chinese": "郃陽侯仲薨。",
    "literal": "",
    "idiomatic": ""
  },
  "s0032": {
    "chinese": "秋七月辛未，相國何薨。",
    "literal": "",
    "idiomatic": ""
  },
  "s0033": {
    "chinese": "三年春，發長安六百里內男女十四萬六千人城長安，三十日罷。",
    "literal": "",
    "idiomatic": ""
  },
  "s0034": {
    "chinese": "以宗室女為公主，嫁匈奴單于。",
    "literal": "",
    "idiomatic": ""
  },
  "s0035": {
    "chinese": "夏五月，立閩越君搖為東海王。",
    "literal": "",
    "idiomatic": ""
  },
  "s0036": {
    "chinese": "六月，發諸侯王、列侯徒隸二萬人城長安。",
    "literal": "",
    "idiomatic": ""
  },
  "s0037": {
    "chinese": "秋七月，都廄災。",
    "literal": "",
    "idiomatic": ""
  },
  "s0038": {
    "chinese": "南越王趙佗稱臣奉貢。",
    "literal": "",
    "idiomatic": ""
  },
  "s0039": {
    "chinese": "四年冬十月壬寅，立皇后張氏。",
    "literal": "",
    "idiomatic": ""
  },
  "s0040": {
    "chinese": "春正月，舉民孝弟力田者復其身。",
    "literal": "",
    "idiomatic": ""
  },
  "s0041": {
    "chinese": "三月甲子，皇帝冠，赦天下。",
    "literal": "",
    "idiomatic": ""
  },
  "s0042": {
    "chinese": "省法令妨吏民者；",
    "literal": "",
    "idiomatic": ""
  },
  "s0043": {
    "chinese": "除挾書律。",
    "literal": "",
    "idiomatic": ""
  },
  "s0044": {
    "chinese": "長樂宮鴻臺災。",
    "literal": "",
    "idiomatic": ""
  },
  "s0045": {
    "chinese": "宜陽雨血。",
    "literal": "",
    "idiomatic": ""
  },
  "s0046": {
    "chinese": "秋七月乙亥，未央宮凌室災；",
    "literal": "",
    "idiomatic": ""
  },
  "s0047": {
    "chinese": "丙子，織室災。",
    "literal": "",
    "idiomatic": ""
  },
  "s0048": {
    "chinese": "五年冬十月，剨；",
    "literal": "",
    "idiomatic": ""
  },
  "s0049": {
    "chinese": "桃李華，棗實。",
    "literal": "",
    "idiomatic": ""
  },
  "s0050": {
    "chinese": "春正月，復發長安六百里內男女十四萬五千人城長安，三十日罷。",
    "literal": "",
    "idiomatic": ""
  },
  "s0051": {
    "chinese": "夏，大旱。",
    "literal": "",
    "idiomatic": ""
  },
  "s0052": {
    "chinese": "秋八月己丑，相國參薨。",
    "literal": "",
    "idiomatic": ""
  },
  "s0053": {
    "chinese": "九月，長安城成。",
    "literal": "",
    "idiomatic": ""
  },
  "s0054": {
    "chinese": "賜民爵，戶一級。",
    "literal": "",
    "idiomatic": ""
  },
  "s0055": {
    "chinese": "令民得賣爵。",
    "literal": "",
    "idiomatic": ""
  },
  "s0056": {
    "chinese": "女子年十五以上至三十不嫁，五算。",
    "literal": "",
    "idiomatic": ""
  },
  "s0057": {
    "chinese": "夏六月，舞陽侯噲薨。",
    "literal": "",
    "idiomatic": ""
  },
  "s0058": {
    "chinese": "起長安西巿，修敖倉。",
    "literal": "",
    "idiomatic": ""
  },
  "s0059": {
    "chinese": "七年冬十月，發車騎、材官詣滎陽，太尉灌嬰將。",
    "literal": "",
    "idiomatic": ""
  },
  "s0060": {
    "chinese": "春正月辛丑朔，日有蝕之。",
    "literal": "",
    "idiomatic": ""
  },
  "s0061": {
    "chinese": "夏五月丁卯，日有蝕之，既。",
    "literal": "",
    "idiomatic": ""
  },
  "s0062": {
    "chinese": "秋八月戊寅，帝崩于未央宮。",
    "literal": "",
    "idiomatic": ""
  },
  "s0063": {
    "chinese": "九月辛丑，葬安陵。",
    "literal": "",
    "idiomatic": ""
  }
}