{
  "s0201": {
    "chinese": "至二十四年，晉懷公殺於高梁。",
    "literal": "",
    "idiomatic": ""
  },
  "s0202": {
    "chinese": "京房易傳曰：「小人剝廬，厥妖山崩，茲謂陰乘陽，弱勝彊。」",
    "literal": "",
    "idiomatic": ""
  },
  "s0203": {
    "chinese": "成公五年「夏，梁山崩」。",
    "literal": "",
    "idiomatic": ""
  },
  "s0204": {
    "chinese": "穀梁傳曰廱河三日不流，晉君帥群臣而哭之，乃流。",
    "literal": "",
    "idiomatic": ""
  },
  "s0205": {
    "chinese": "劉向以為山陽，君也，水陰，民也，天戒若曰，君道崩壞，下亂，百姓將失其所矣。",
    "literal": "",
    "idiomatic": ""
  },
  "s0206": {
    "chinese": "哭然後流，喪亡象也。",
    "literal": "",
    "idiomatic": ""
  },
  "s0207": {
    "chinese": "梁山在晉地，自晉始而及天下也。",
    "literal": "",
    "idiomatic": ""
  },
  "s0208": {
    "chinese": "後晉暴殺三卿，厲公以弒。",
    "literal": "",
    "idiomatic": ""
  },
  "s0209": {
    "chinese": "溴梁之會，天下大夫皆執國政，其後孫、甯出衛獻，三家逐魯昭，單、尹亂王室。",
    "literal": "",
    "idiomatic": ""
  },
  "s0210": {
    "chinese": "董仲舒說略同。",
    "literal": "",
    "idiomatic": ""
  },
  "s0211": {
    "chinese": "劉歆以為梁山，晉望也；",
    "literal": "",
    "idiomatic": ""
  },
  "s0212": {
    "chinese": "崩，弛崩也。",
    "literal": "",
    "idiomatic": ""
  },
  "s0213": {
    "chinese": "古者三代命祀，祭不越望，吉凶禍福，不是過也。",
    "literal": "",
    "idiomatic": ""
  },
  "s0214": {
    "chinese": "國主山川，山崩川竭，亡之徵也，美惡周必復。",
    "literal": "",
    "idiomatic": ""
  },
  "s0215": {
    "chinese": "是歲歲在鶉火，至十七年復在鶉火，欒書、中行偃殺厲公而立悼公。",
    "literal": "",
    "idiomatic": ""
  },
  "s0216": {
    "chinese": "成帝河平三年二月丙戌，犍為柏江山崩，捐江山崩，皆廱江水，江水逆流壞城，殺十三人，地震積二十一日，百二十四動。",
    "literal": "",
    "idiomatic": ""
  },
  "s0217": {
    "chinese": "元延三年正月丙寅，蜀郡岷山崩，廱江，江水逆流，三日乃通。",
    "literal": "",
    "idiomatic": ""
  },
  "s0218": {
    "chinese": "劉向以為周時岐山崩，三川竭，而幽王亡。",
    "literal": "",
    "idiomatic": ""
  },
  "s0219": {
    "chinese": "岐山者，周所興也。",
    "literal": "",
    "idiomatic": ""
  },
  "s0220": {
    "chinese": "漢家本起於蜀漢，今所起之地山崩川竭，星孛又及攝提、大角，從參至辰，殆必亡矣。",
    "literal": "",
    "idiomatic": ""
  },
  "s0221": {
    "chinese": "其後三世亡嗣，王莽篡位。",
    "literal": "",
    "idiomatic": ""
  },
  "s0222": {
    "chinese": "傳曰：「皇之不極，是謂不建，厥咎眊，厥罰恆陰，厥極弱。",
    "literal": "",
    "idiomatic": ""
  },
  "s0223": {
    "chinese": "時則有射妖，時則有龍蛇之孽，時則有馬禍，時則有下人伐上之痾，時則有日月亂行，星辰逆行。」",
    "literal": "",
    "idiomatic": ""
  },
  "s0224": {
    "chinese": "「皇之不極，是謂不建」，皇，君也。",
    "literal": "",
    "idiomatic": ""
  },
  "s0225": {
    "chinese": "極，中；",
    "literal": "",
    "idiomatic": ""
  },
  "s0226": {
    "chinese": "建，立也。",
    "literal": "",
    "idiomatic": ""
  },
  "s0227": {
    "chinese": "人君貌言視聽思心五事皆失，不得其中，則不能立萬事，失在眊悖，故其咎眊也。",
    "literal": "",
    "idiomatic": ""
  },
  "s0228": {
    "chinese": "王者自下承天理物。",
    "literal": "",
    "idiomatic": ""
  },
  "s0229": {
    "chinese": "雲起於山，而彌於天；",
    "literal": "",
    "idiomatic": ""
  },
  "s0230": {
    "chinese": "天氣亂，故其罰常陰也。",
    "literal": "",
    "idiomatic": ""
  },
  "s0231": {
    "chinese": "一曰，上失中，則下彊盛而蔽君明也。",
    "literal": "",
    "idiomatic": ""
  },
  "s0232": {
    "chinese": "《易》曰「亢龍有悔，貴而亡位，高而亡民，賢人在下位而亡輔」，如此，則君有南面之尊，而亡一人之助，故其極弱也。",
    "literal": "",
    "idiomatic": ""
  },
  "s0233": {
    "chinese": "盛陽動進輕疾。",
    "literal": "",
    "idiomatic": ""
  },
  "s0234": {
    "chinese": "禮，春而大射，以順陽氣。",
    "literal": "",
    "idiomatic": ""
  },
  "s0235": {
    "chinese": "上微弱則下奮動，故有射妖。",
    "literal": "",
    "idiomatic": ""
  },
  "s0236": {
    "chinese": "《易》曰「雲從龍」，又曰「龍蛇之蟄，以存身也」。",
    "literal": "",
    "idiomatic": ""
  },
  "s0237": {
    "chinese": "陰氣動，故有龍蛇之孽。",
    "literal": "",
    "idiomatic": ""
  },
  "s0238": {
    "chinese": "於易，乾為君為馬，馬任用而彊力，君氣毀，故有馬禍。",
    "literal": "",
    "idiomatic": ""
  },
  "s0239": {
    "chinese": "一曰，馬多死及為怪，亦是也。",
    "literal": "",
    "idiomatic": ""
  },
  "s0240": {
    "chinese": "君亂且弱，人之所叛，天之所去，不有明王之誅，則有篡弒之禍，故有下人伐上之痾。",
    "literal": "",
    "idiomatic": ""
  },
  "s0241": {
    "chinese": "凡君道傷者病天氣，不言五行沴天，而曰「日月亂行，星辰逆行」者，為若下不敢沴天，猶春秋曰「王師敗績于貿戎」，不言敗之者，以自敗為文，尊尊之意也。",
    "literal": "",
    "idiomatic": ""
  },
  "s0242": {
    "chinese": "劉歆皇極傳曰有下體生上之痾。",
    "literal": "",
    "idiomatic": ""
  },
  "s0243": {
    "chinese": "說以為下人伐上，天誅已成，不得復為痾云。",
    "literal": "",
    "idiomatic": ""
  },
  "s0244": {
    "chinese": "皇極之常陰，劉向以為春秋亡其應。",
    "literal": "",
    "idiomatic": ""
  },
  "s0245": {
    "chinese": "一曰，久陰不雨是也。",
    "literal": "",
    "idiomatic": ""
  },
  "s0246": {
    "chinese": "劉歆以為自屬常陰。",
    "literal": "",
    "idiomatic": ""
  },
  "s0247": {
    "chinese": "嚴公十八年「秋，有蜮」。",
    "literal": "",
    "idiomatic": ""
  },
  "s0248": {
    "chinese": "劉向以為蜮生南越。",
    "literal": "",
    "idiomatic": ""
  },
  "s0249": {
    "chinese": "越地多婦人，男女同川，淫女為主，亂氣所生，故聖人名之曰蜮。",
    "literal": "",
    "idiomatic": ""
  },
  "s0250": {
    "chinese": "蜮猶惑也，在水旁，能射人，射人有處，甚者至死。",
    "literal": "",
    "idiomatic": ""
  }
}