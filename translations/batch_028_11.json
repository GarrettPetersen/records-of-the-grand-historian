{
  "s0501": {
    "chinese": "五帝壇環居其下，各如其方。",
    "literal": "",
    "idiomatic": ""
  },
  "s0502": {
    "chinese": "黃帝西南，除八通鬼道。",
    "literal": "",
    "idiomatic": ""
  },
  "s0503": {
    "chinese": "泰一所用，如雍一畤物，而加醴棗脯之屬，殺一氂牛以為俎豆牢具。",
    "literal": "",
    "idiomatic": ""
  },
  "s0504": {
    "chinese": "而五帝獨有俎豆醴進。",
    "literal": "",
    "idiomatic": ""
  },
  "s0505": {
    "chinese": "其下四方地，為腏，食群神從者及北斗云。",
    "literal": "",
    "idiomatic": ""
  },
  "s0506": {
    "chinese": "已祠，胙餘皆燎之。",
    "literal": "",
    "idiomatic": ""
  },
  "s0507": {
    "chinese": "其牛色白，白鹿居其中，彘在鹿中，鹿中水而酒之。",
    "literal": "",
    "idiomatic": ""
  },
  "s0508": {
    "chinese": "祭日以牛，祭月以羊彘特。",
    "literal": "",
    "idiomatic": ""
  },
  "s0509": {
    "chinese": "泰一祝宰則衣紫及繡。",
    "literal": "",
    "idiomatic": ""
  },
  "s0510": {
    "chinese": "五帝各如其色，日赤，月白。",
    "literal": "",
    "idiomatic": ""
  },
  "s0511": {
    "chinese": "十一月辛巳朔旦冬至，昒爽，天子始郊拜泰一。",
    "literal": "",
    "idiomatic": ""
  },
  "s0512": {
    "chinese": "朝朝日，夕夕月，則揖；",
    "literal": "",
    "idiomatic": ""
  },
  "s0513": {
    "chinese": "而見泰一如雍郊禮。",
    "literal": "",
    "idiomatic": ""
  },
  "s0514": {
    "chinese": "其贊饗曰：「天始以寶鼎神策授皇帝，朔而又朔，終而復始，皇帝敬拜見焉。」",
    "literal": "",
    "idiomatic": ""
  },
  "s0515": {
    "chinese": "而衣上黃。",
    "literal": "",
    "idiomatic": ""
  },
  "s0516": {
    "chinese": "其祠列火滿壇，壇旁亨炊具。",
    "literal": "",
    "idiomatic": ""
  },
  "s0517": {
    "chinese": "有司云「祠上有光」。",
    "literal": "",
    "idiomatic": ""
  },
  "s0518": {
    "chinese": "公卿言「皇帝始郊見泰一雲陽，有司奉瑄玉嘉牲薦饗，是夜有美光，及晝，黃氣上屬天。」",
    "literal": "",
    "idiomatic": ""
  },
  "s0519": {
    "chinese": "太史令談、祠官寬舒等曰：「神靈之休，祐福兆祥，宜因此地光域立泰畤壇以明應。",
    "literal": "",
    "idiomatic": ""
  },
  "s0520": {
    "chinese": "令太祝領，秋及臘間祠。",
    "literal": "",
    "idiomatic": ""
  },
  "s0521": {
    "chinese": "二歲天子壹郊見。」",
    "literal": "",
    "idiomatic": ""
  },
  "s0522": {
    "chinese": "其秋，為伐南越，告禱泰一，以牡荊畫幡日月北斗登龍，以象太一三星，為泰一ⓑ旗，命曰「靈旗」。",
    "literal": "",
    "idiomatic": ""
  },
  "s0523": {
    "chinese": "為兵禱，則太史奉以指所伐國。",
    "literal": "",
    "idiomatic": ""
  },
  "s0524": {
    "chinese": "而五利將軍使不敢入海，之泰山祠。",
    "literal": "",
    "idiomatic": ""
  },
  "s0525": {
    "chinese": "上使人隨驗，實無所見。",
    "literal": "",
    "idiomatic": ""
  },
  "s0526": {
    "chinese": "五利妄言見其師，其方盡，多不讎。",
    "literal": "",
    "idiomatic": ""
  },
  "s0527": {
    "chinese": "上乃誅五利。",
    "literal": "",
    "idiomatic": ""
  },
  "s0528": {
    "chinese": "其冬，公孫卿候神河南，言見僊人跡緱氏城上，有物如雉，往來城上。",
    "literal": "",
    "idiomatic": ""
  },
  "s0529": {
    "chinese": "天子親幸緱氏視跡，問卿：「得毋效文成、五利乎？」",
    "literal": "",
    "idiomatic": ""
  },
  "s0530": {
    "chinese": "卿曰：「僊者非有求人主，人主者求之。",
    "literal": "",
    "idiomatic": ""
  },
  "s0531": {
    "chinese": "其道非少寬暇，神不來。",
    "literal": "",
    "idiomatic": ""
  },
  "s0532": {
    "chinese": "言神事，如迂誕，積以歲，乃可致。」",
    "literal": "",
    "idiomatic": ""
  },
  "s0533": {
    "chinese": "於是郡國各除道，繕治宮館名山神祠所，以望幸矣。",
    "literal": "",
    "idiomatic": ""
  },
  "s0534": {
    "chinese": "其春，既滅南越，嬖臣李延年以好音見。",
    "literal": "",
    "idiomatic": ""
  },
  "s0535": {
    "chinese": "上善之，下公卿議，曰：「民間祠有鼓舞樂，今郊祀而無樂，豈稱乎？」",
    "literal": "",
    "idiomatic": ""
  },
  "s0536": {
    "chinese": "公卿曰：「古者祠天地皆有樂，而神祇可得而禮。」",
    "literal": "",
    "idiomatic": ""
  },
  "s0537": {
    "chinese": "或曰：「泰帝使素女鼓五十絃瑟，悲，帝禁不止，故破其瑟為二十五絃。」",
    "literal": "",
    "idiomatic": ""
  },
  "s0538": {
    "chinese": "於是塞南越，禱祠泰一、后土，始用樂舞。",
    "literal": "",
    "idiomatic": ""
  },
  "s0539": {
    "chinese": "益召歌兒，作二十五絃及空侯瑟自此起。",
    "literal": "",
    "idiomatic": ""
  },
  "s0540": {
    "chinese": "其來年冬，上議曰：「古者先振兵釋旅，然後封禪。」",
    "literal": "",
    "idiomatic": ""
  },
  "s0541": {
    "chinese": "乃遂北巡朔方，勒兵十餘萬騎，還祭黃帝冢橋山，釋兵敘如。",
    "literal": "",
    "idiomatic": ""
  },
  "s0542": {
    "chinese": "上曰：「",
    "literal": "",
    "idiomatic": ""
  },
  "s0543": {
    "chinese": "吾聞黃帝不死，有冢，何也？」",
    "literal": "",
    "idiomatic": ""
  },
  "s0544": {
    "chinese": "或對曰：「黃帝以僊上天，群臣葬其衣冠。」",
    "literal": "",
    "idiomatic": ""
  },
  "s0545": {
    "chinese": "既至甘泉，為且用事泰山，先類祠泰一。",
    "literal": "",
    "idiomatic": ""
  },
  "s0546": {
    "chinese": "自得寶鼎，上與公卿諸生議封禪。",
    "literal": "",
    "idiomatic": ""
  },
  "s0547": {
    "chinese": "封禪用希曠絕，莫知其儀體，而群儒采封禪尚書、周官、王制之望祀射牛事。",
    "literal": "",
    "idiomatic": ""
  },
  "s0548": {
    "chinese": "齊人丁公年九十餘，曰：「封禪者，古不死之名也。",
    "literal": "",
    "idiomatic": ""
  },
  "s0549": {
    "chinese": "秦皇帝不得上封。",
    "literal": "",
    "idiomatic": ""
  },
  "s0550": {
    "chinese": "陛下必欲上，稍上即無風雨，遂上封矣。」",
    "literal": "",
    "idiomatic": ""
  }
}