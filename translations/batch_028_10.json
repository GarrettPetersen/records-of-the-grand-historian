{
  "s0451": {
    "chinese": "周德衰，鼎遷於秦；",
    "literal": "",
    "idiomatic": ""
  },
  "s0452": {
    "chinese": "秦德衰，宋之社亡，鼎乃淪伏而不見。",
    "literal": "",
    "idiomatic": ""
  },
  "s0453": {
    "chinese": "周頌曰：『自堂徂基，自羊徂牛，鼐鼎及鼒；",
    "literal": "",
    "idiomatic": ""
  },
  "s0454": {
    "chinese": "不羁不敖，胡考之休。』",
    "literal": "",
    "idiomatic": ""
  },
  "s0455": {
    "chinese": "今鼎至甘泉，以光潤龍變，承休無疆。",
    "literal": "",
    "idiomatic": ""
  },
  "s0456": {
    "chinese": "合茲中山，有黃白雲降，蓋若獸為符，路弓乘矢，集獲壇下，報祠大亨。",
    "literal": "",
    "idiomatic": ""
  },
  "s0457": {
    "chinese": "唯受命而帝者心知其意而合德焉。",
    "literal": "",
    "idiomatic": ""
  },
  "s0458": {
    "chinese": "鼎宜視宗禰廣，臧於帝庭，以合明應。」",
    "literal": "",
    "idiomatic": ""
  },
  "s0459": {
    "chinese": "制曰：「可。」",
    "literal": "",
    "idiomatic": ""
  },
  "s0460": {
    "chinese": "入海求蓬萊者，言蓬萊不遠，而不能至者，殆不見其氣。",
    "literal": "",
    "idiomatic": ""
  },
  "s0461": {
    "chinese": "上乃遣望氣佐候其氣云。",
    "literal": "",
    "idiomatic": ""
  },
  "s0462": {
    "chinese": "其秋，上雍，且郊。",
    "literal": "",
    "idiomatic": ""
  },
  "s0463": {
    "chinese": "或曰「五帝，泰一之佐也，宜立泰一而上親郊之」。",
    "literal": "",
    "idiomatic": ""
  },
  "s0464": {
    "chinese": "上疑未定。",
    "literal": "",
    "idiomatic": ""
  },
  "s0465": {
    "chinese": "齊人公孫卿曰：「今年得寶鼎，其冬辛巳朔旦冬至，與黃帝時等。」",
    "literal": "",
    "idiomatic": ""
  },
  "s0466": {
    "chinese": "卿有札書曰：「黃帝得寶鼎冕候，問於鬼臾區，鬼臾區對曰：『黃帝得寶鼎神策，是歲己酉朔旦冬至，得天之紀，終而復始。』",
    "literal": "",
    "idiomatic": ""
  },
  "s0467": {
    "chinese": "於是黃帝迎日推策，後率二十歲復朔旦冬至，凡二十推，三百八十年，黃帝僊登于天。」",
    "literal": "",
    "idiomatic": ""
  },
  "s0468": {
    "chinese": "卿因所忠欲奏之。",
    "literal": "",
    "idiomatic": ""
  },
  "s0469": {
    "chinese": "所忠視其書不經，疑其妄言，謝曰：「寶鼎事已決矣。",
    "literal": "",
    "idiomatic": ""
  },
  "s0470": {
    "chinese": "尚何以為！」",
    "literal": "",
    "idiomatic": ""
  },
  "s0471": {
    "chinese": "卿因嬖人奏之。",
    "literal": "",
    "idiomatic": ""
  },
  "s0472": {
    "chinese": "上大說，乃召問卿。",
    "literal": "",
    "idiomatic": ""
  },
  "s0473": {
    "chinese": "對曰：「受此書申公，申公已死。」",
    "literal": "",
    "idiomatic": ""
  },
  "s0474": {
    "chinese": "上曰：「申公何人也？」",
    "literal": "",
    "idiomatic": ""
  },
  "s0475": {
    "chinese": "卿曰：「齊人，與安期生通，受黃帝言，無書，獨有此鼎書。",
    "literal": "",
    "idiomatic": ""
  },
  "s0476": {
    "chinese": "曰『漢興復當黃帝之時。』",
    "literal": "",
    "idiomatic": ""
  },
  "s0477": {
    "chinese": "曰『漢之聖者，在高祖之孫且曾孫也。",
    "literal": "",
    "idiomatic": ""
  },
  "s0478": {
    "chinese": "寶鼎出而與神通，封禪。",
    "literal": "",
    "idiomatic": ""
  },
  "s0479": {
    "chinese": "封禪七十二王，唯黃帝得上泰山封。』",
    "literal": "",
    "idiomatic": ""
  },
  "s0480": {
    "chinese": "申公曰：『漢帝亦當上封禪，封禪則能僊登天矣。",
    "literal": "",
    "idiomatic": ""
  },
  "s0481": {
    "chinese": "黃帝萬諸侯，而神靈之封君七千。",
    "literal": "",
    "idiomatic": ""
  },
  "s0482": {
    "chinese": "天下名山八，而三在蠻夷，五在中國。",
    "literal": "",
    "idiomatic": ""
  },
  "s0483": {
    "chinese": "中國華山、首山、太室山、泰山、東萊山，此五山黃帝之所常游，與神會。",
    "literal": "",
    "idiomatic": ""
  },
  "s0484": {
    "chinese": "黃帝且戰且學僊，患百姓非其道，乃斷斬非鬼神者。",
    "literal": "",
    "idiomatic": ""
  },
  "s0485": {
    "chinese": "百餘歲然後得與神通。",
    "literal": "",
    "idiomatic": ""
  },
  "s0486": {
    "chinese": "黃帝郊雍上帝，宿三月。",
    "literal": "",
    "idiomatic": ""
  },
  "s0487": {
    "chinese": "鬼臾區號大鴻，死葬雍，故鴻冢是也。",
    "literal": "",
    "idiomatic": ""
  },
  "s0488": {
    "chinese": "其後黃帝接萬靈明庭。",
    "literal": "",
    "idiomatic": ""
  },
  "s0489": {
    "chinese": "明庭者，甘泉也。",
    "literal": "",
    "idiomatic": ""
  },
  "s0490": {
    "chinese": "所謂寒門者，谷口也。",
    "literal": "",
    "idiomatic": ""
  },
  "s0491": {
    "chinese": "黃帝采首山銅，鑄鼎於荊山下。",
    "literal": "",
    "idiomatic": ""
  },
  "s0492": {
    "chinese": "鼎既成，有龍垂胡敘下迎黃帝。",
    "literal": "",
    "idiomatic": ""
  },
  "s0493": {
    "chinese": "黃帝上騎，群臣後宮從上龍七十餘人，龍乃去。",
    "literal": "",
    "idiomatic": ""
  },
  "s0494": {
    "chinese": "餘小臣不得上，乃悉持龍敘，龍敘拔，墯，墯黃帝之弓。",
    "literal": "",
    "idiomatic": ""
  },
  "s0495": {
    "chinese": "百姓卬望黃帝既上天，乃抱其弓與龍敘號，故後世因名其處曰鼎湖，其弓曰烏號。』」",
    "literal": "",
    "idiomatic": ""
  },
  "s0496": {
    "chinese": "於是天子曰：「嗟乎！",
    "literal": "",
    "idiomatic": ""
  },
  "s0497": {
    "chinese": "誠得如黃帝，吾視去妻子如脫屣耳。」",
    "literal": "",
    "idiomatic": ""
  },
  "s0498": {
    "chinese": "拜卿為郎，使東候神於太室。",
    "literal": "",
    "idiomatic": ""
  },
  "s0499": {
    "chinese": "上遂郊雍，至隴西，登空桐，幸甘泉。",
    "literal": "",
    "idiomatic": ""
  },
  "s0500": {
    "chinese": "令祠官寬舒等具泰一祠壇，祠壇放亳忌泰一壇，三陔。",
    "literal": "",
    "idiomatic": ""
  }
}