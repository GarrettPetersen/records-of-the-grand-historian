  "s0822": "日變修德，月變省刑，星變結和。",
  "s0823": "凡天變，過度乃占。",
  "s0824": "國君彊大，有德者昌；",
  "s0825": "羽小，飾詐者亡。",
  "s0826": "太上修德，其次修政，其次修救，其次修禳，正下無之。",
  "s0827": "夫常星之變希見，而三光之占亟用。",
  "s0828": "日月暈適，雲風，此天之客氣，其發見亦有大運。",
  "s0829": "然其與政事俯仰，最近（大）［天］人之符。",
  "s0830": "此五者，天之感動。",
  "s0831": "為天數者，必通三五。",
  "s0832": "終始古今，深觀時變，察其精粗，則天官備矣。",
  "s0833": "蒼帝行德，天門為之開。",
  "s0834": "赤帝行德，天牢為之空。",
  "s0835": "黃帝行德，天夭為之起。",
  "s0836": "風從西北來，必以庚、辛。",
  "s0837": "一秋中，五至，大赦；",
  "s0838": "三至，小赦。",
  "s0839": "白帝行德，以正月二十日、二十一日，月暈圍，常大赦載，謂有太陽也。",
  "s0840": "一曰：白帝行德，畢、昴為之圍。",
  "s0841": "圍三暮，德乃成；",
  "s0842": "不三暮，及圍不合，德不成。",
  "s0843": "二曰：以辰圍，不出其旬。",
  "s0844": "黑帝行德，天關為之動。",
  "s0845": "天行德，天子更立年；",
  "s0846": "不德，風雨破石。",
  "s0847": "三能、三衡者，天廷也。",
  "s0848": "客星出天廷，有奇令。"
