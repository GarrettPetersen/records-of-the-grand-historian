{
  "s0001": {
    "chinese": "陛下持刑太深，宜用儒生。」",
    "literal": "",
    "idiomatic": ""
  },
  "s0002": {
    "chinese": "宣帝作色曰：「漢家自有制度，本以霸王道雜之，奈何純住德教，用周政 乎！",
    "literal": "",
    "idiomatic": ""
  },
  "s0003": {
    "chinese": "且俗儒不達時宜，好是古非今，使人眩於名實，不知所守，何足委任！」",
    "literal": "",
    "idiomatic": ""
  },
  "s0004": {
    "chinese": "乃歎曰：「亂我家者，太子也！」",
    "literal": "",
    "idiomatic": ""
  },
  "s0005": {
    "chinese": "繇是疏太子而愛淮陽王，曰：「淮陽王明察好法，宜 為吾子。」",
    "literal": "",
    "idiomatic": ""
  },
  "s0006": {
    "chinese": "而王母張婕妤尤幸。",
    "literal": "",
    "idiomatic": ""
  },
  "s0007": {
    "chinese": "上有意欲用淮陽王代太子，然以少依許氏，俱從微起，故終不背焉。",
    "literal": "",
    "idiomatic": ""
  },
  "s0008": {
    "chinese": "黃龍元年十二月，宣帝崩。",
    "literal": "",
    "idiomatic": ""
  },
  "s0009": {
    "chinese": "癸巳，太子即皇帝位，謁高廟。",
    "literal": "",
    "idiomatic": ""
  },
  "s0010": {
    "chinese": "尊皇太后曰太皇太后，皇后曰皇太后。",
    "literal": "",
    "idiomatic": ""
  },
  "s0011": {
    "chinese": "初元元年春正月辛丑，孝宣皇帝葬杜陵。",
    "literal": "",
    "idiomatic": ""
  },
  "s0012": {
    "chinese": "賜諸侯王、公主、列侯黃金，吏二千石以下錢帛，各有差。",
    "literal": "",
    "idiomatic": ""
  },
  "s0013": {
    "chinese": "大赦 天下。",
    "literal": "",
    "idiomatic": ""
  },
  "s0014": {
    "chinese": "三月，封皇太后兄侍中中郎將王舜為安平侯。",
    "literal": "",
    "idiomatic": ""
  },
  "s0015": {
    "chinese": "丙午，立皇后王氏。",
    "literal": "",
    "idiomatic": ""
  },
  "s0016": {
    "chinese": "以三輔、太常、郡國公田及苑可省者振業貧民，貲不滿千錢者賦貸種、食。",
    "literal": "",
    "idiomatic": ""
  },
  "s0017": {
    "chinese": "封外祖父平恩戴 侯同產弟子中常侍許嘉為平恩侯，奉戴侯後。",
    "literal": "",
    "idiomatic": ""
  },
  "s0018": {
    "chinese": "夏四月，詔曰：「朕承先帝之聖緒，獲奉宗廟，戰戰兢兢。",
    "literal": "",
    "idiomatic": ""
  },
  "s0019": {
    "chinese": "間者地數動而未靜，懼於天地之戒，不知所 繇。",
    "literal": "",
    "idiomatic": ""
  },
  "s0020": {
    "chinese": "方田作時，朕憂蒸庶之失業，臨遣光祿大夫褒等十二人循行天下，存問耆老鰥寡孤獨困乏失職之民，延登賢俊，招顯側陋，因覽風俗之化。",
    "literal": "",
    "idiomatic": ""
  },
  "s0021": {
    "chinese": "相守二千石誠能正躬 勞力，宣明教化，以親萬姓，則六合之內和親，庶幾虖無憂矣。",
    "literal": "",
    "idiomatic": ""
  },
  "s0022": {
    "chinese": "書不云乎？",
    "literal": "",
    "idiomatic": ""
  },
  "s0023": {
    "chinese": "『股肱良哉，庶事康哉！』",
    "literal": "",
    "idiomatic": ""
  },
  "s0024": {
    "chinese": "布告天下，使明知朕意。」",
    "literal": "",
    "idiomatic": ""
  },
  "s0025": {
    "chinese": "又曰：「關東今年穀不登，民多困 乏。",
    "literal": "",
    "idiomatic": ""
  },
  "s0026": {
    "chinese": "其令郡國被災害甚者毋出租賦。",
    "literal": "",
    "idiomatic": ""
  },
  "s0027": {
    "chinese": "江海陂湖園池屬少府者以假貧民，勿租賦。",
    "literal": "",
    "idiomatic": ""
  },
  "s0028": {
    "chinese": "賜宗室有屬籍者馬一匹至二駟，三老、孝者帛五匹，弟者、力田三匹，鰥寡孤獨二 匹，吏民五十戶牛酒。」",
    "literal": "",
    "idiomatic": ""
  },
  "s0029": {
    "chinese": "六月，以民疾疫，令大官損膳，減樂府員，省苑馬，以振困乏。",
    "literal": "",
    "idiomatic": ""
  },
  "s0030": {
    "chinese": "秋八月，上郡屬國降胡萬餘人亡入匈奴。",
    "literal": "",
    "idiomatic": ""
  },
  "s0031": {
    "chinese": "九月，關東郡國十一大水，饑，或人相食，轉旁郡錢穀以相救。",
    "literal": "",
    "idiomatic": ""
  },
  "s0032": {
    "chinese": "詔曰：「間者陰陽不調，黎民饑寒，無以保治，惟德淺薄，不足以充入舊貫之居。",
    "literal": "",
    "idiomatic": ""
  },
  "s0033": {
    "chinese": "其令諸宮館希御幸者勿繕治，太僕減穀食馬，水衡省肉食獸。」",
    "literal": "",
    "idiomatic": ""
  },
  "s0034": {
    "chinese": "二年春正月，行幸甘泉，郊泰畤。",
    "literal": "",
    "idiomatic": ""
  },
  "s0035": {
    "chinese": "賜雲陽民爵一級，女子百戶牛酒。",
    "literal": "",
    "idiomatic": ""
  },
  "s0036": {
    "chinese": "立弟竟為清河王。",
    "literal": "",
    "idiomatic": ""
  },
  "s0037": {
    "chinese": "三月，立廣陵厲王太子霸為王。",
    "literal": "",
    "idiomatic": ""
  },
  "s0038": {
    "chinese": "詔罷黃門乘輿狗馬，水衡禁囿、宜春下苑、少府佽飛外池、嚴烃池田假與貧民。",
    "literal": "",
    "idiomatic": ""
  },
  "s0039": {
    "chinese": "詔曰：「蓋聞賢聖在位， 陰陽和，風雨時，日月光，星辰靜，黎庶康寧，考終厥命。",
    "literal": "",
    "idiomatic": ""
  },
  "s0040": {
    "chinese": "今朕恭承天地，託于公侯之上，明不能燭，德不能綏，災異並臻，連年不息。",
    "literal": "",
    "idiomatic": ""
  },
  "s0041": {
    "chinese": "乃二月戊午，地震于隴西 郡，毀落太上皇廟殿壁木飾，壞敗豲道縣城郭官寺及民室屋，壓殺人眾。",
    "literal": "",
    "idiomatic": ""
  },
  "s0042": {
    "chinese": "山崩地裂，水泉湧出。",
    "literal": "",
    "idiomatic": ""
  },
  "s0043": {
    "chinese": "天惟降災，震驚朕師。",
    "literal": "",
    "idiomatic": ""
  },
  "s0044": {
    "chinese": "治有大虧，咎至於斯。",
    "literal": "",
    "idiomatic": ""
  },
  "s0045": {
    "chinese": "夙夜兢兢，不通大變， 深惟鬱悼，未知其序。",
    "literal": "",
    "idiomatic": ""
  },
  "s0046": {
    "chinese": "間者歲數不登，元元困乏，不勝饑寒，以陷刑辟，朕甚閔之。",
    "literal": "",
    "idiomatic": ""
  },
  "s0047": {
    "chinese": "郡國被地動災甚者無出租賦。",
    "literal": "",
    "idiomatic": ""
  },
  "s0048": {
    "chinese": "赦天下。",
    "literal": "",
    "idiomatic": ""
  },
  "s0049": {
    "chinese": "有可蠲除減省以便萬姓者，條奏，毋有所 諱。",
    "literal": "",
    "idiomatic": ""
  },
  "s0050": {
    "chinese": "丞相、御史、中二千石舉茂材異等直言極諫之士，朕將親覽焉。」",
    "literal": "",
    "idiomatic": ""
  },
  "s0051": {
    "chinese": "夏四月丁巳，立皇太子。",
    "literal": "",
    "idiomatic": ""
  },
  "s0052": {
    "chinese": "賜御史大夫爵關內侯，中二千石右庶長，天下當為父後者爵一級，列侯錢各二十萬，五大夫十萬。",
    "literal": "",
    "idiomatic": ""
  },
  "s0053": {
    "chinese": "六月，關東饑，齊地人相食。",
    "literal": "",
    "idiomatic": ""
  },
  "s0054": {
    "chinese": "秋七月，詔曰：「歲比災害，民有菜色，慘怛於心。",
    "literal": "",
    "idiomatic": ""
  },
  "s0055": {
    "chinese": "已詔吏虛倉廩，開府庫振救，賜寒者衣。",
    "literal": "",
    "idiomatic": ""
  },
  "s0056": {
    "chinese": "今秋禾麥頗傷。",
    "literal": "",
    "idiomatic": ""
  },
  "s0057": {
    "chinese": "一年中地再動。",
    "literal": "",
    "idiomatic": ""
  },
  "s0058": {
    "chinese": "北海水溢，流殺人民。",
    "literal": "",
    "idiomatic": ""
  },
  "s0059": {
    "chinese": "陰陽不和，其咎安在？",
    "literal": "",
    "idiomatic": ""
  },
  "s0060": {
    "chinese": "公卿將何以憂之？",
    "literal": "",
    "idiomatic": ""
  },
  "s0061": {
    "chinese": "其悉意陳朕過，靡有所諱。」",
    "literal": "",
    "idiomatic": ""
  },
  "s0062": {
    "chinese": "冬，詔曰：「國之將興，尊師而重傅。",
    "literal": "",
    "idiomatic": ""
  },
  "s0063": {
    "chinese": "故前將軍望之傅朕八年，道以經書，厥功茂焉。",
    "literal": "",
    "idiomatic": ""
  },
  "s0064": {
    "chinese": "其賜爵關內侯，食邑八百戶，朝朔望。」",
    "literal": "",
    "idiomatic": ""
  },
  "s0065": {
    "chinese": "十二月，中書令弘恭、石顯等譖望之，令自殺。",
    "literal": "",
    "idiomatic": ""
  },
  "s0066": {
    "chinese": "三年春，令諸侯相位在郡守下。",
    "literal": "",
    "idiomatic": ""
  },
  "s0067": {
    "chinese": "珠崖郡山南縣反，博謀群臣。",
    "literal": "",
    "idiomatic": ""
  },
  "s0068": {
    "chinese": "待詔賈捐之以為宜棄珠崖，救民饑饉。",
    "literal": "",
    "idiomatic": ""
  },
  "s0069": {
    "chinese": "乃罷珠崖。",
    "literal": "",
    "idiomatic": ""
  },
  "s0070": {
    "chinese": "夏四月乙未晦，茂陵白鶴館災。",
    "literal": "",
    "idiomatic": ""
  },
  "s0071": {
    "chinese": "詔曰：「乃者火災降於孝武園館，朕戰栗恐懼。",
    "literal": "",
    "idiomatic": ""
  },
  "s0072": {
    "chinese": "不燭變異，咎在朕躬。",
    "literal": "",
    "idiomatic": ""
  },
  "s0073": {
    "chinese": "群司又未肯極言朕過，以至於斯，將何以寤焉！",
    "literal": "",
    "idiomatic": ""
  },
  "s0074": {
    "chinese": "百姓仍遭凶阨，無以相振，加以煩擾虖苛吏，拘牽乎微文，不得永終性命，朕甚閔焉。",
    "literal": "",
    "idiomatic": ""
  },
  "s0075": {
    "chinese": "其赦天下。」",
    "literal": "",
    "idiomatic": ""
  },
  "s0076": {
    "chinese": "夏，旱。",
    "literal": "",
    "idiomatic": ""
  },
  "s0077": {
    "chinese": "立長沙煬王弟宗為王。",
    "literal": "",
    "idiomatic": ""
  },
  "s0078": {
    "chinese": "封故海昏侯賀子代宗為侯。",
    "literal": "",
    "idiomatic": ""
  },
  "s0079": {
    "chinese": "六月，詔曰：「蓋聞安民之道，本繇陰陽。",
    "literal": "",
    "idiomatic": ""
  },
  "s0080": {
    "chinese": "間者陰陽錯謬，風雨不時。",
    "literal": "",
    "idiomatic": ""
  },
  "s0081": {
    "chinese": "朕之不德，庶幾群公有敢言朕之過 者，今則不然。",
    "literal": "",
    "idiomatic": ""
  },
  "s0082": {
    "chinese": "媮合苟從，未肯極言，朕甚閔焉。",
    "literal": "",
    "idiomatic": ""
  },
  "s0083": {
    "chinese": "永惟烝庶之饑寒，遠離父母妻子，勞於非業之作，衛於不居之宮，恐非所以佐陰陽之道也。",
    "literal": "",
    "idiomatic": ""
  },
  "s0084": {
    "chinese": "其罷甘泉、建章宮衛， 令就農。",
    "literal": "",
    "idiomatic": ""
  },
  "s0085": {
    "chinese": "百官各省費。",
    "literal": "",
    "idiomatic": ""
  },
  "s0086": {
    "chinese": "條奏毋有所諱。",
    "literal": "",
    "idiomatic": ""
  },
  "s0087": {
    "chinese": "有司勉之，毋犯四時之禁。",
    "literal": "",
    "idiomatic": ""
  },
  "s0088": {
    "chinese": "丞相御史舉天下明陰陽災異者各三人。」",
    "literal": "",
    "idiomatic": ""
  },
  "s0089": {
    "chinese": "於是言事者眾，或進擢召見，人人自以得上意。",
    "literal": "",
    "idiomatic": ""
  },
  "s0090": {
    "chinese": "四年春正月，行幸甘泉，郊泰畤。",
    "literal": "",
    "idiomatic": ""
  },
  "s0091": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0092": {
    "chinese": "赦汾陰徒。",
    "literal": "",
    "idiomatic": ""
  },
  "s0093": {
    "chinese": "賜民爵一級，女子百戶牛酒，鰥寡高年帛。",
    "literal": "",
    "idiomatic": ""
  },
  "s0094": {
    "chinese": "行所過無出租賦。",
    "literal": "",
    "idiomatic": ""
  },
  "s0095": {
    "chinese": "五年春正月，以周子南君為周承休侯，位次諸侯王。",
    "literal": "",
    "idiomatic": ""
  },
  "s0096": {
    "chinese": "三月，行幸雍，祠五畤。",
    "literal": "",
    "idiomatic": ""
  },
  "s0097": {
    "chinese": "夏四月，有星孛于參。",
    "literal": "",
    "idiomatic": ""
  },
  "s0098": {
    "chinese": "詔曰：「朕之不逮，序位不明，眾僚久崃，未得其人。",
    "literal": "",
    "idiomatic": ""
  },
  "s0099": {
    "chinese": "元元失望，上感皇天，陰陽 為變，咎流萬民，朕甚懼之。",
    "literal": "",
    "idiomatic": ""
  },
  "s0100": {
    "chinese": "乃者關東連遭災害，饑寒疾疫，夭不終命。",
    "literal": "",
    "idiomatic": ""
  },
  "s0101": {
    "chinese": "詩不云乎？",
    "literal": "",
    "idiomatic": ""
  },
  "s0102": {
    "chinese": "『凡民有喪，匍匐救之。』",
    "literal": "",
    "idiomatic": ""
  },
  "s0103": {
    "chinese": "其令太官毋日殺，所具各減半。",
    "literal": "",
    "idiomatic": ""
  },
  "s0104": {
    "chinese": "乘輿秣馬，無乏正事 而已。",
    "literal": "",
    "idiomatic": ""
  },
  "s0105": {
    "chinese": "罷角抵、上林宮館希御幸者、齊三服官、北假田官、鹽鐵官、常平倉。",
    "literal": "",
    "idiomatic": ""
  },
  "s0106": {
    "chinese": "博士弟子毋置員，以廣學者。",
    "literal": "",
    "idiomatic": ""
  },
  "s0107": {
    "chinese": "賜宗室子有屬籍者馬一匹至二駟，三老、孝者帛，人五 匹，弟者、力田三匹，鰥寡孤獨二匹，吏民五十戶牛酒。」",
    "literal": "",
    "idiomatic": ""
  },
  "s0108": {
    "chinese": "省刑罰七十餘事。",
    "literal": "",
    "idiomatic": ""
  },
  "s0109": {
    "chinese": "除光祿大夫以下至郎中保父母同產之令。",
    "literal": "",
    "idiomatic": ""
  },
  "s0110": {
    "chinese": "令從官給事宮司馬中者，得為大父母父母兄弟 通籍。",
    "literal": "",
    "idiomatic": ""
  },
  "s0111": {
    "chinese": "冬十二月丁未，御史大夫貢禹卒。",
    "literal": "",
    "idiomatic": ""
  },
  "s0112": {
    "chinese": "衛司馬谷吉使匈奴，不還。",
    "literal": "",
    "idiomatic": ""
  },
  "s0113": {
    "chinese": "永光元年春正月，行幸甘泉，郊泰畤。",
    "literal": "",
    "idiomatic": ""
  },
  "s0114": {
    "chinese": "赦雲陽徒。",
    "literal": "",
    "idiomatic": ""
  },
  "s0115": {
    "chinese": "賜民爵一級，女子百戶牛酒，高年帛。",
    "literal": "",
    "idiomatic": ""
  },
  "s0116": {
    "chinese": "行所過毋出租賦。",
    "literal": "",
    "idiomatic": ""
  },
  "s0117": {
    "chinese": "二月，詔丞相、御史舉質樸敦厚遜讓有行者，光祿歲以此科第郎、從官。",
    "literal": "",
    "idiomatic": ""
  },
  "s0118": {
    "chinese": "三月，詔曰：「五帝三王任賢使能，以登至平，而今不治者，豈斯民異哉？",
    "literal": "",
    "idiomatic": ""
  },
  "s0119": {
    "chinese": "咎在朕之不明，亡以知賢也。",
    "literal": "",
    "idiomatic": ""
  },
  "s0120": {
    "chinese": "是故壬人在位，而吉士雍蔽。",
    "literal": "",
    "idiomatic": ""
  },
  "s0121": {
    "chinese": "重以周秦之弊，民漸薄俗，去禮義，觸刑法，豈不哀哉！",
    "literal": "",
    "idiomatic": ""
  },
  "s0122": {
    "chinese": "繇此觀之，元元何辜？",
    "literal": "",
    "idiomatic": ""
  },
  "s0123": {
    "chinese": "其赦天下，令厲精自新，各務農畝。",
    "literal": "",
    "idiomatic": ""
  },
  "s0124": {
    "chinese": "無田者皆假之，貨 種、食如貧民。",
    "literal": "",
    "idiomatic": ""
  }
}