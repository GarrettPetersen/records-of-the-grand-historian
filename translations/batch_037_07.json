{
  "s0301": {
    "chinese": "詩風齊國是也。",
    "literal": "",
    "idiomatic": ""
  },
  "s0302": {
    "chinese": "臨甾名營丘，故《齊詩》曰：「子之營兮，遭我虖嶩之間兮。」",
    "literal": "",
    "idiomatic": ""
  },
  "s0303": {
    "chinese": "又曰：「俟我於著乎而。」",
    "literal": "",
    "idiomatic": ""
  },
  "s0304": {
    "chinese": "此亦其舒緩之體也。",
    "literal": "",
    "idiomatic": ""
  },
  "s0305": {
    "chinese": "吳札聞齊之歌，曰：「泱泱乎，大風也哉！",
    "literal": "",
    "idiomatic": ""
  },
  "s0306": {
    "chinese": "其太公乎？",
    "literal": "",
    "idiomatic": ""
  },
  "s0307": {
    "chinese": "國未可量也。」",
    "literal": "",
    "idiomatic": ""
  },
  "s0308": {
    "chinese": "古有分土，亡分民。",
    "literal": "",
    "idiomatic": ""
  },
  "s0309": {
    "chinese": "太公以齊地負海舄鹵，少五穀而人民寡，乃勸以女工之業，通魚鹽之利，而人物輻湊。",
    "literal": "",
    "idiomatic": ""
  },
  "s0310": {
    "chinese": "後十四世，桓公用管仲，設輕重以富國，合諸侯成伯功，身在陪臣而取三歸。",
    "literal": "",
    "idiomatic": ""
  },
  "s0311": {
    "chinese": "故其俗彌侈，織作冰紈綺繡純麗之物，號為冠帶衣履天下。",
    "literal": "",
    "idiomatic": ""
  },
  "s0312": {
    "chinese": "初太公治齊，修道術，尊賢智，賞有功，故至今其土多好經術，矜功名，舒緩闊達而足智。",
    "literal": "",
    "idiomatic": ""
  },
  "s0313": {
    "chinese": "其失夸奢朋黨，言與行繆，虛詐不情，急之則離散，緩之則放縱。",
    "literal": "",
    "idiomatic": ""
  },
  "s0314": {
    "chinese": "始桓公兄襄公淫亂，姑姊妹不嫁，於是令國中民家長女不得嫁，名曰「巫兒」，為家主祠，嫁者不利其家，民至今以為俗。",
    "literal": "",
    "idiomatic": ""
  },
  "s0315": {
    "chinese": "痛乎，道民之道，可不慎哉！",
    "literal": "",
    "idiomatic": ""
  },
  "s0316": {
    "chinese": "昔太公始封，周公問「何以治齊？」",
    "literal": "",
    "idiomatic": ""
  },
  "s0317": {
    "chinese": "太公曰：「舉賢而上功。」",
    "literal": "",
    "idiomatic": ""
  },
  "s0318": {
    "chinese": "周公曰：「後世必有篡殺之臣。」",
    "literal": "",
    "idiomatic": ""
  },
  "s0319": {
    "chinese": "其後二十九世為彊臣田和所滅，而和自立為齊侯。",
    "literal": "",
    "idiomatic": ""
  },
  "s0320": {
    "chinese": "初，和之先陳公子完有罪來奔齊，齊桓公以為大夫，更稱田氏。",
    "literal": "",
    "idiomatic": ""
  },
  "s0321": {
    "chinese": "九世至和而篡齊，至孫威王稱王，五世為秦所滅。",
    "literal": "",
    "idiomatic": ""
  },
  "s0322": {
    "chinese": "臨甾，海、岱之間一都會也，其中具五民云。",
    "literal": "",
    "idiomatic": ""
  },
  "s0323": {
    "chinese": "魯地，奎、婁之分野也。",
    "literal": "",
    "idiomatic": ""
  },
  "s0324": {
    "chinese": "東至東海，南有泗水，至淮，得臨淮之下相、睢陵、僮、取慮，皆魯分也。",
    "literal": "",
    "idiomatic": ""
  },
  "s0325": {
    "chinese": "周興，以少昊之虛曲阜封周公子伯禽為魯侯，以為周公主。",
    "literal": "",
    "idiomatic": ""
  },
  "s0326": {
    "chinese": "其民有聖人之教化，故孔子曰「齊一變至於魯，魯一變至於道」，言近正也。",
    "literal": "",
    "idiomatic": ""
  },
  "s0327": {
    "chinese": "瀕洙泗之水，其民涉度，幼者扶老而代其任。",
    "literal": "",
    "idiomatic": ""
  },
  "s0328": {
    "chinese": "俗既益薄，長老不自安，與幼少相讓，故曰：「魯道衰，洙泗之間齗齗如也。」",
    "literal": "",
    "idiomatic": ""
  },
  "s0329": {
    "chinese": "孔子閔王道將廢，乃修六經，以述唐虞三代之道，弟子受業而通者七十有七人。",
    "literal": "",
    "idiomatic": ""
  },
  "s0330": {
    "chinese": "是以其民好學，上禮義，重廉恥。",
    "literal": "",
    "idiomatic": ""
  },
  "s0331": {
    "chinese": "周公始封，太公問「何以治魯？」",
    "literal": "",
    "idiomatic": ""
  },
  "s0332": {
    "chinese": "周公曰：「尊尊而親親。」",
    "literal": "",
    "idiomatic": ""
  },
  "s0333": {
    "chinese": "太公曰：「後世浸弱矣。」",
    "literal": "",
    "idiomatic": ""
  },
  "s0334": {
    "chinese": "故魯自文公以後，祿去公室，政在大夫，季氏逐昭公，陵夷微弱，三十四世而為楚所滅。",
    "literal": "",
    "idiomatic": ""
  },
  "s0335": {
    "chinese": "然本大國，故自為分野。",
    "literal": "",
    "idiomatic": ""
  },
  "s0336": {
    "chinese": "今去聖久遠，周公遺化銷微，孔氏庠序衰壞。",
    "literal": "",
    "idiomatic": ""
  },
  "s0337": {
    "chinese": "地骥民眾，頗有桑麻之業，亡林澤之饒。",
    "literal": "",
    "idiomatic": ""
  },
  "s0338": {
    "chinese": "俗儉嗇愛財，趨商賈，好訾毀，多巧偽，喪祭之禮文備實寡，然其好學猶愈於它俗。",
    "literal": "",
    "idiomatic": ""
  },
  "s0339": {
    "chinese": "漢興以來，魯東海多至卿相。",
    "literal": "",
    "idiomatic": ""
  },
  "s0340": {
    "chinese": "東平、須昌、壽良，皆在濟東，屬魯，非宋地也，當考。",
    "literal": "",
    "idiomatic": ""
  },
  "s0341": {
    "chinese": "宋地，房、心之分野也。",
    "literal": "",
    "idiomatic": ""
  },
  "s0342": {
    "chinese": "今之沛、梁、楚、山陽、濟陰、東平及東郡之須昌、壽張，皆宋分也。",
    "literal": "",
    "idiomatic": ""
  },
  "s0343": {
    "chinese": "周封微子於宋，今之睢陽是也，本陶唐氏火正閼伯之虛也。",
    "literal": "",
    "idiomatic": ""
  },
  "s0344": {
    "chinese": "濟陰定陶，詩風曹國也。",
    "literal": "",
    "idiomatic": ""
  },
  "s0345": {
    "chinese": "武王封弟叔振鐸於曹，其後稍大，得山陽、陳留，二十餘世為宋所滅。",
    "literal": "",
    "idiomatic": ""
  },
  "s0346": {
    "chinese": "昔堯作游成陽，舜漁剨澤，湯止于亳，故其民猶有先王遺風，重厚多君子，好稼穡，惡衣食，以致畜藏。",
    "literal": "",
    "idiomatic": ""
  },
  "s0347": {
    "chinese": "宋自微子二十餘世，至景公滅曹，滅曹後五世亦為齊、楚、魏所滅，參分其地。",
    "literal": "",
    "idiomatic": ""
  },
  "s0348": {
    "chinese": "魏得其梁、陳留，齊得其濟陰、東平，楚得其沛。",
    "literal": "",
    "idiomatic": ""
  },
  "s0349": {
    "chinese": "故今之楚彭城，本宋也，春秋經曰「圍宋彭城」。",
    "literal": "",
    "idiomatic": ""
  },
  "s0350": {
    "chinese": "宋雖滅，本大國，故自為分野。",
    "literal": "",
    "idiomatic": ""
  }
}