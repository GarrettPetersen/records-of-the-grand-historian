{
  "s0301": {
    "chinese": "三復而得甲子。",
    "literal": "",
    "idiomatic": ""
  },
  "s0302": {
    "chinese": "夫律陰陽九六，爻象所從出也。",
    "literal": "",
    "idiomatic": ""
  },
  "s0303": {
    "chinese": "故黃鐘紀元氣之謂律。",
    "literal": "",
    "idiomatic": ""
  },
  "s0304": {
    "chinese": "律，法也，莫不取法焉。」",
    "literal": "",
    "idiomatic": ""
  },
  "s0305": {
    "chinese": "與鄧平所治同。",
    "literal": "",
    "idiomatic": ""
  },
  "s0306": {
    "chinese": "於是皆觀新星度、日月行，更以算推，如閎、平法。",
    "literal": "",
    "idiomatic": ""
  },
  "s0307": {
    "chinese": "法，一月之日二十九日八十一分日之四十三。",
    "literal": "",
    "idiomatic": ""
  },
  "s0308": {
    "chinese": "先藉半日，名曰陽曆；",
    "literal": "",
    "idiomatic": ""
  },
  "s0309": {
    "chinese": "不藉，名曰陰曆。",
    "literal": "",
    "idiomatic": ""
  },
  "s0310": {
    "chinese": "所謂陽曆者，先朔月生；",
    "literal": "",
    "idiomatic": ""
  },
  "s0311": {
    "chinese": "陰曆者，朔而後月乃生。",
    "literal": "",
    "idiomatic": ""
  },
  "s0312": {
    "chinese": "平曰：「陽曆朔皆先旦月生，以朝諸侯王群臣便。」",
    "literal": "",
    "idiomatic": ""
  },
  "s0313": {
    "chinese": "乃詔遷用鄧平所造八十一分律曆，罷廢尤疏遠者十七家，復使校曆律昏明。",
    "literal": "",
    "idiomatic": ""
  },
  "s0314": {
    "chinese": "宦者淳于陵渠復覆太初曆晦朔弦望，皆最密，日月如合璧，五星如連珠。",
    "literal": "",
    "idiomatic": ""
  },
  "s0315": {
    "chinese": "陵渠奏狀，遂用鄧平曆，以平為太史丞。",
    "literal": "",
    "idiomatic": ""
  },
  "s0316": {
    "chinese": "後二十七年，元鳳三年，太史令張壽王上書言：「曆者天地之大紀，上帝所為。",
    "literal": "",
    "idiomatic": ""
  },
  "s0317": {
    "chinese": "傳黃帝調律曆，漢元年以來用之。",
    "literal": "",
    "idiomatic": ""
  },
  "s0318": {
    "chinese": "今陰陽不調，宜更曆之過也。」",
    "literal": "",
    "idiomatic": ""
  },
  "s0319": {
    "chinese": "詔下主曆使者鮮于妄人詰問，壽王不服。",
    "literal": "",
    "idiomatic": ""
  },
  "s0320": {
    "chinese": "妄人請與治曆大司農中丞麻光等二十餘人雜候日月晦朔弦望、八節二十四氣，鈞校諸曆用狀。",
    "literal": "",
    "idiomatic": ""
  },
  "s0321": {
    "chinese": "奏可。",
    "literal": "",
    "idiomatic": ""
  },
  "s0322": {
    "chinese": "詔與丞相、御史、大將軍、右將軍史各一人雜候上林清臺，課諸曆疏密，凡十一家。",
    "literal": "",
    "idiomatic": ""
  },
  "s0323": {
    "chinese": "以元鳳三年十一月朔旦冬至，盡五年十二月，各有第。",
    "literal": "",
    "idiomatic": ""
  },
  "s0324": {
    "chinese": "壽王課疏遠。",
    "literal": "",
    "idiomatic": ""
  },
  "s0325": {
    "chinese": "案漢元年不用黃帝調曆，壽王非漢曆，逆天道，非所宜言，大不敬。",
    "literal": "",
    "idiomatic": ""
  },
  "s0326": {
    "chinese": "有詔勿劾。",
    "literal": "",
    "idiomatic": ""
  },
  "s0327": {
    "chinese": "復候，盡六年。",
    "literal": "",
    "idiomatic": ""
  },
  "s0328": {
    "chinese": "太初曆第一，即墨徐萬且、長安徐禹治太初曆亦第一。",
    "literal": "",
    "idiomatic": ""
  },
  "s0329": {
    "chinese": "壽王及待詔李信治黃帝調曆，課皆疏闊，又言黃帝至元鳳三年六千餘歲。",
    "literal": "",
    "idiomatic": ""
  },
  "s0330": {
    "chinese": "丞相屬寶、長安單安國、安陵桮育治終始，言黃帝以來三千六百二十九歲，不與壽王合。",
    "literal": "",
    "idiomatic": ""
  },
  "s0331": {
    "chinese": "壽王又移帝王錄，舜、禹年歲不合人年。",
    "literal": "",
    "idiomatic": ""
  },
  "s0332": {
    "chinese": "壽王言化益為天子代禹，驪山女亦為天子，在殷周間，皆不合經術。",
    "literal": "",
    "idiomatic": ""
  },
  "s0333": {
    "chinese": "壽王曆乃太史官殷曆也。",
    "literal": "",
    "idiomatic": ""
  },
  "s0334": {
    "chinese": "壽王猥曰安得五家曆，又妄言太初曆虧四分日之三，去小餘七百五分，以故陰陽不調，謂之亂世。",
    "literal": "",
    "idiomatic": ""
  },
  "s0335": {
    "chinese": "劾壽王吏八百石，古之大夫，服儒衣，誦不詳之辭，作祅言欲亂制度，不道。",
    "literal": "",
    "idiomatic": ""
  },
  "s0336": {
    "chinese": "奏可。",
    "literal": "",
    "idiomatic": ""
  },
  "s0337": {
    "chinese": "壽王候課，比三年下，終不服。",
    "literal": "",
    "idiomatic": ""
  },
  "s0338": {
    "chinese": "再劾死，更赦勿劾，遂不更言，誹謗益甚，竟以下吏。",
    "literal": "",
    "idiomatic": ""
  },
  "s0339": {
    "chinese": "故曆本之驗在於天，自漢曆初起，盡元鳳六年，三十六歲，而是非堅定。",
    "literal": "",
    "idiomatic": ""
  },
  "s0340": {
    "chinese": "至孝成世，劉向總六曆，列是非，作五紀論。",
    "literal": "",
    "idiomatic": ""
  },
  "s0341": {
    "chinese": "向子歆究其微眇，作三統曆及譜以說春秋，推法密要，故述焉。",
    "literal": "",
    "idiomatic": ""
  },
  "s0342": {
    "chinese": "夫曆春秋者，天時也，列人事而目以天時。",
    "literal": "",
    "idiomatic": ""
  },
  "s0343": {
    "chinese": "傳曰：「民受天地之中以生，所謂命也。",
    "literal": "",
    "idiomatic": ""
  },
  "s0344": {
    "chinese": "是故有禮誼動作威儀之則以定命也，能者養以之福，不能者敗以取禍。」",
    "literal": "",
    "idiomatic": ""
  },
  "s0345": {
    "chinese": "故列十二公二百四十二年之事，以陰陽之中制其禮。",
    "literal": "",
    "idiomatic": ""
  },
  "s0346": {
    "chinese": "故春為陽中，萬物以生；",
    "literal": "",
    "idiomatic": ""
  },
  "s0347": {
    "chinese": "秋為陰中，萬物以成。",
    "literal": "",
    "idiomatic": ""
  },
  "s0348": {
    "chinese": "是以事舉其中，禮取其和，曆數以閏正天地之中，以作事厚生，皆所以定命也。",
    "literal": "",
    "idiomatic": ""
  },
  "s0349": {
    "chinese": "易金火相革之卦曰「湯武革命，順乎天而應乎人」，又曰「治曆明時」，所以和人道也。",
    "literal": "",
    "idiomatic": ""
  },
  "s0350": {
    "chinese": "周道既衰，幽王既喪，天子不能班朔，魯曆不正，以閏餘一之歲為蔀首。",
    "literal": "",
    "idiomatic": ""
  },
  "s0351": {
    "chinese": "故春秋刺「十一月乙亥朔，日有食之」。",
    "literal": "",
    "idiomatic": ""
  },
  "s0352": {
    "chinese": "於是辰在申，而司曆以為在建戌，史書建亥。",
    "literal": "",
    "idiomatic": ""
  },
  "s0353": {
    "chinese": "哀十二年，亦以建申流火之月為建亥，而怪蟄蟲之不伏也。",
    "literal": "",
    "idiomatic": ""
  },
  "s0354": {
    "chinese": "自文公閏月不告朔，至此百有餘年，莫能正曆數。",
    "literal": "",
    "idiomatic": ""
  },
  "s0355": {
    "chinese": "故子貢欲去其餼羊，孔子愛其禮，而著其法於春秋。",
    "literal": "",
    "idiomatic": ""
  },
  "s0356": {
    "chinese": "經曰：「冬十月朔，日有食之。」",
    "literal": "",
    "idiomatic": ""
  },
  "s0357": {
    "chinese": "傳曰：「不書日，官失之也。",
    "literal": "",
    "idiomatic": ""
  },
  "s0358": {
    "chinese": "天子有日官，諸侯有日御，日官居卿以厎日，禮也。",
    "literal": "",
    "idiomatic": ""
  },
  "s0359": {
    "chinese": "日御不失日以授百官於朝。」",
    "literal": "",
    "idiomatic": ""
  },
  "s0360": {
    "chinese": "言告朔也。",
    "literal": "",
    "idiomatic": ""
  },
  "s0361": {
    "chinese": "元典曆始曰元。",
    "literal": "",
    "idiomatic": ""
  },
  "s0362": {
    "chinese": "傳曰：「元，善之長也。」",
    "literal": "",
    "idiomatic": ""
  },
  "s0363": {
    "chinese": "共養三德為善。",
    "literal": "",
    "idiomatic": ""
  },
  "s0364": {
    "chinese": "又曰：「元，體之長也。」",
    "literal": "",
    "idiomatic": ""
  },
  "s0365": {
    "chinese": "合三體而為之原，故曰元。",
    "literal": "",
    "idiomatic": ""
  },
  "s0366": {
    "chinese": "於春三月，每月書王，元之三統也。",
    "literal": "",
    "idiomatic": ""
  },
  "s0367": {
    "chinese": "三統合於一元，故因元一而九三之以為法，十一三之以為實。",
    "literal": "",
    "idiomatic": ""
  },
  "s0368": {
    "chinese": "實如法得一。",
    "literal": "",
    "idiomatic": ""
  },
  "s0369": {
    "chinese": "黃鐘初九，律之首，陽之變也。",
    "literal": "",
    "idiomatic": ""
  },
  "s0370": {
    "chinese": "因而六之，以九為法，得林鐘初六，呂之首，陰之變也。",
    "literal": "",
    "idiomatic": ""
  },
  "s0371": {
    "chinese": "皆參天兩地之法也。",
    "literal": "",
    "idiomatic": ""
  },
  "s0372": {
    "chinese": "上生六而倍之，下生六而損之，皆以九為法。",
    "literal": "",
    "idiomatic": ""
  },
  "s0373": {
    "chinese": "九六，陰陽夫婦子母之道也。",
    "literal": "",
    "idiomatic": ""
  },
  "s0374": {
    "chinese": "律娶妻而呂生子，天地之情也。",
    "literal": "",
    "idiomatic": ""
  },
  "s0375": {
    "chinese": "六律六呂，而十二辰立矣。",
    "literal": "",
    "idiomatic": ""
  },
  "s0376": {
    "chinese": "五聲清濁，而十日行矣。",
    "literal": "",
    "idiomatic": ""
  },
  "s0377": {
    "chinese": "傳曰「天六地五」，數之常也。",
    "literal": "",
    "idiomatic": ""
  },
  "s0378": {
    "chinese": "天有六氣，降生五味。",
    "literal": "",
    "idiomatic": ""
  },
  "s0379": {
    "chinese": "夫五六者，天地之中合，而民所受以生也。",
    "literal": "",
    "idiomatic": ""
  },
  "s0380": {
    "chinese": "故日有六甲，辰有五子，十一而天地之道畢，言終而復始。",
    "literal": "",
    "idiomatic": ""
  },
  "s0381": {
    "chinese": "太極中央元氣，故為黃鐘，其實一龠，以其長自乘，故八十一為日法，所以生權衡度量，禮樂之所繇出也。",
    "literal": "",
    "idiomatic": ""
  },
  "s0382": {
    "chinese": "經元一以統始，易太極之首也。",
    "literal": "",
    "idiomatic": ""
  },
  "s0383": {
    "chinese": "春秋二以目歲，易兩儀之中也。",
    "literal": "",
    "idiomatic": ""
  },
  "s0384": {
    "chinese": "於春每月書王，易三極之統也。",
    "literal": "",
    "idiomatic": ""
  },
  "s0385": {
    "chinese": "於四時雖亡事必書時月，易四象之節也。",
    "literal": "",
    "idiomatic": ""
  },
  "s0386": {
    "chinese": "時月以建分至啟閉之分，易八卦之位也。",
    "literal": "",
    "idiomatic": ""
  },
  "s0387": {
    "chinese": "象事成敗，易吉凶之效也。",
    "literal": "",
    "idiomatic": ""
  },
  "s0388": {
    "chinese": "朝聘會盟，易大業之本也。",
    "literal": "",
    "idiomatic": ""
  },
  "s0389": {
    "chinese": "故易與春秋，天人之道也。",
    "literal": "",
    "idiomatic": ""
  },
  "s0390": {
    "chinese": "傳曰：「龜，象也。",
    "literal": "",
    "idiomatic": ""
  },
  "s0391": {
    "chinese": "筮，數也。",
    "literal": "",
    "idiomatic": ""
  },
  "s0392": {
    "chinese": "物生而後有象，象而後有滋，滋而後有數。」",
    "literal": "",
    "idiomatic": ""
  },
  "s0393": {
    "chinese": "是故元始有象一也，春秋二也，三統三也，四時四也，合而為十，成五體。",
    "literal": "",
    "idiomatic": ""
  },
  "s0394": {
    "chinese": "以五乘十，大衍之數也，而道據其一，其餘四十九，所當用也，故蓍以為數。",
    "literal": "",
    "idiomatic": ""
  },
  "s0395": {
    "chinese": "以象兩兩之，又以象三三之，又以象四四之，又歸奇象閏十九及所據一加之，因以再扐兩之，是為月法之實。",
    "literal": "",
    "idiomatic": ""
  },
  "s0396": {
    "chinese": "如日法得一，則一月之日數也，而三辰之會交矣，是以能生吉凶。",
    "literal": "",
    "idiomatic": ""
  },
  "s0397": {
    "chinese": "故《易》曰：「天一地二，天三地四，天五地六，天七地八，天九地十。",
    "literal": "",
    "idiomatic": ""
  },
  "s0398": {
    "chinese": "天數五，地數五，五位相得而各有合。",
    "literal": "",
    "idiomatic": ""
  },
  "s0399": {
    "chinese": "天數二十有五，地數三十，凡天地之數五十有五，此所以成變化而行鬼神也。」",
    "literal": "",
    "idiomatic": ""
  },
  "s0400": {
    "chinese": "并終數為十九，易窮則變，故為閏法。",
    "literal": "",
    "idiomatic": ""
  }
}