{
  "s0256": "與之盟，出孔子東門。",
  "s0257": "孔子遂適衛。",
  "s0258": "子貢曰：「盟可負耶？」",
  "s0259": "孔子曰：「要盟也，神不聽。」",
  "s0261": "衛靈公聞孔子來，喜，郊迎。",
  "s0262": "問曰：「蒲可伐乎？」",
  "s0263": "對曰：「可。」",
  "s0264": "靈公曰：「吾大夫以為不可。",
  "s0265": "今蒲，衛之所以待晉楚也，以衛伐之，無乃不可乎？」",
  "s0266": "孔子曰：「其男子有死之志，婦人有保西河之志。",
  "s0267": "吾所伐者不過四五人。」",
  "s0268": "靈公曰：「善。」",
  "s0269": "然不伐蒲。",
  "s0270": "靈公老，怠於政，不用孔子。",
  "s0271": "孔子喟然歎曰：「苟有用我者，朞月而已，三年有成。」",
  "s0272": "孔子行。",
  "s0273": "佛肸為中牟宰。",
  "s0274": "趙簡子攻范、中行，伐中牟。",
  "s0275": "佛肸畔，使人召孔子。",
  "s0276": "孔子欲往。",
  "s0277": "子路曰：「由聞諸夫子，『其身親為不善者，君子不入也』。",
  "s0278": "今佛肸親以中牟畔，子欲往，如之何？」",
  "s0279": "孔子曰：「有是言也。",
  "s0280": "不曰堅乎，磨而不磷；",
  "s0281": "不曰白乎，涅而不淄。",
  "s0282": "我豈匏瓜也哉，焉能系而不食？」",
  "s0284": "孔子擊磬。",
  "s0285": "有荷蕢而過門者，曰：「有心哉，擊磬乎！",
  "s0286": "硜硜乎，莫己知也夫而已矣！」",
  "s0288": "孔子學鼓琴師襄子，十日不進。",
  "s0289": "師襄子曰：「可以益矣。」",
  "s0290": "孔子曰：「丘已習其曲矣，未得其數也。」",
  "s0291": "有間，曰：「已習其數，可以益矣。」",
  "s0292": "孔子曰：「丘未得其志也。」",
  "s0293": "有間，曰：「已習其志，可以益矣。」",
  "s0294": "孔子曰：「丘未得其為人也。」",
  "s0295": "有間，［曰］有所穆然深思焉，有所怡然高望而遠志焉。",
  "s0296": "曰：「丘得其為人，黯然而黑，幾然而長，眼如望羊，如王四國，非文王其誰能為此也！」",
  "s0297": "師襄子辟席再拜，曰：「師蓋云文王操也。」",
  "s0299": "孔子既不得用於衛，將西見趙簡子。",
  "s0300": "至於河而聞竇鳴犢、舜華之死也，臨河而嘆曰：「美哉水，洋洋乎！",
  "s0301": "丘之不濟此，命也夫！」",
  "s0302": "子貢趨而進曰：「敢問何謂也？」",
  "s0303": "孔子曰：「竇鳴犢，舜華，晉國之賢大夫也。",
  "s0304": "趙簡子未得志之時，須此兩人而后從政；",
  "s0305": "及其已得志，殺之乃從政。",
  "s0306": "丘聞之也：刳胎殺夭，則麒麟不至郊；",
  "s0307": "竭澤涸漁，則蛟龍不合陰陽；",
  "s0308": "覆巢毀卵，則鳳皇不翔。",
  "s0309": "何則？"
}