{
  "s0101": {
    "chinese": "宣帝地節三年初置左右平，秩皆六百石。",
    "literal": "",
    "idiomatic": ""
  },
  "s0102": {
    "chinese": "哀帝元壽二年復為大理。",
    "literal": "",
    "idiomatic": ""
  },
  "s0103": {
    "chinese": "王莽改曰作士。",
    "literal": "",
    "idiomatic": ""
  },
  "s0104": {
    "chinese": "典客，秦官，掌諸歸義蠻夷，有丞。",
    "literal": "",
    "idiomatic": ""
  },
  "s0105": {
    "chinese": "景帝中六年更名大行令，武帝太初元年更名大鴻臚。",
    "literal": "",
    "idiomatic": ""
  },
  "s0106": {
    "chinese": "屬官有行人、譯官、別火三令丞及郡邸長丞。",
    "literal": "",
    "idiomatic": ""
  },
  "s0107": {
    "chinese": "武帝太初元年更名行人為大行令，初置別火。",
    "literal": "",
    "idiomatic": ""
  },
  "s0108": {
    "chinese": "王莽改大鴻臚曰典樂。",
    "literal": "",
    "idiomatic": ""
  },
  "s0109": {
    "chinese": "初，置郡國邸屬少府，中屬中尉，後屬大鴻臚。",
    "literal": "",
    "idiomatic": ""
  },
  "s0110": {
    "chinese": "宗正，秦官，掌親屬，有丞。",
    "literal": "",
    "idiomatic": ""
  },
  "s0111": {
    "chinese": "平帝元始四年更名宗伯。",
    "literal": "",
    "idiomatic": ""
  },
  "s0112": {
    "chinese": "屬官有都司空令丞，內官長丞。",
    "literal": "",
    "idiomatic": ""
  },
  "s0113": {
    "chinese": "又諸公主家令、門尉皆屬焉。",
    "literal": "",
    "idiomatic": ""
  },
  "s0114": {
    "chinese": "王莽并其官於秩宗。",
    "literal": "",
    "idiomatic": ""
  },
  "s0115": {
    "chinese": "初，內官屬少府，中屬主爵，後屬宗正。",
    "literal": "",
    "idiomatic": ""
  },
  "s0116": {
    "chinese": "治粟內史，秦官，掌穀貨，有兩丞。",
    "literal": "",
    "idiomatic": ""
  },
  "s0117": {
    "chinese": "景帝後元年更名大農令，武帝太初元年更名大司農。",
    "literal": "",
    "idiomatic": ""
  },
  "s0118": {
    "chinese": "屬官有太倉、均輸、平準、都內、籍田五令丞，斡官、鐵市兩長丞。",
    "literal": "",
    "idiomatic": ""
  },
  "s0119": {
    "chinese": "又郡國諸倉農監、都水六十五官長丞皆屬焉。",
    "literal": "",
    "idiomatic": ""
  },
  "s0120": {
    "chinese": "騪粟都尉，武帝軍官，不常置。",
    "literal": "",
    "idiomatic": ""
  },
  "s0121": {
    "chinese": "王莽改大司農曰羲和，後更為納言。",
    "literal": "",
    "idiomatic": ""
  },
  "s0122": {
    "chinese": "初，斡官屬少府，中屬主爵，後屬大司農。",
    "literal": "",
    "idiomatic": ""
  },
  "s0123": {
    "chinese": "少府，秦官，掌山海池澤之稅，以給共養，有六丞。",
    "literal": "",
    "idiomatic": ""
  },
  "s0124": {
    "chinese": "屬官有尚書、符節、太醫、太官、湯官、導官、樂府、若盧、考工室、左弋、居室、甘泉居室、左右司空、東織、西織、東園匠十二官令丞，又胞人、都水、均官三長丞，又上林中十池監，又中書謁者、黃門、鉤盾、尚方、御府、永巷、內者、宦者七官令丞。",
    "literal": "",
    "idiomatic": ""
  },
  "s0125": {
    "chinese": "諸僕射、署長、中黃門皆屬焉。",
    "literal": "",
    "idiomatic": ""
  },
  "s0126": {
    "chinese": "武帝太初元年更名考工室為考工，左弋為佽飛，居室為保宮，甘泉居室為昆臺，永巷為掖廷。",
    "literal": "",
    "idiomatic": ""
  },
  "s0127": {
    "chinese": "佽飛掌弋射，有九丞兩尉，太官七丞，昆臺五丞，樂府三丞，掖廷八丞，宦者七丞，鉤盾五丞兩尉。",
    "literal": "",
    "idiomatic": ""
  },
  "s0128": {
    "chinese": "成帝建始四年更名中書謁者令為中謁者令，初置尚書，員五人，有四丞。",
    "literal": "",
    "idiomatic": ""
  },
  "s0129": {
    "chinese": "河平元年省東織，更名西織為織室。",
    "literal": "",
    "idiomatic": ""
  },
  "s0130": {
    "chinese": "綏和二年，哀帝省樂府。",
    "literal": "",
    "idiomatic": ""
  },
  "s0131": {
    "chinese": "王莽改少府曰共工。",
    "literal": "",
    "idiomatic": ""
  },
  "s0132": {
    "chinese": "中尉，秦官，掌徼循京師，有兩丞、候、司馬、千人。",
    "literal": "",
    "idiomatic": ""
  },
  "s0133": {
    "chinese": "武帝太初元年更名執金吾。",
    "literal": "",
    "idiomatic": ""
  },
  "s0134": {
    "chinese": "屬官有中壘、寺互、武庫、都船四令丞。",
    "literal": "",
    "idiomatic": ""
  },
  "s0135": {
    "chinese": "都船、武庫有三丞，中壘兩尉。",
    "literal": "",
    "idiomatic": ""
  },
  "s0136": {
    "chinese": "又式道左右中候、候丞及左右京輔都尉、尉丞兵卒皆屬焉。",
    "literal": "",
    "idiomatic": ""
  },
  "s0137": {
    "chinese": "初，寺互屬少府，中屬主爵，後屬中尉。",
    "literal": "",
    "idiomatic": ""
  },
  "s0138": {
    "chinese": "自太常至執金吾，秩皆中二千石，丞皆千石。",
    "literal": "",
    "idiomatic": ""
  },
  "s0139": {
    "chinese": "太子太傅、少傅，古官。",
    "literal": "",
    "idiomatic": ""
  },
  "s0140": {
    "chinese": "屬官有太子門大夫、庶子、先馬、舍人。",
    "literal": "",
    "idiomatic": ""
  },
  "s0141": {
    "chinese": "將作少府，秦官，掌治宮室，有兩丞、左右中候。",
    "literal": "",
    "idiomatic": ""
  },
  "s0142": {
    "chinese": "景帝中六年更名將作大匠。",
    "literal": "",
    "idiomatic": ""
  },
  "s0143": {
    "chinese": "屬官有石庫、東園主章、左右前後中校七令丞，又主章長丞。",
    "literal": "",
    "idiomatic": ""
  },
  "s0144": {
    "chinese": "武帝太初元年更名東園主章為木工。",
    "literal": "",
    "idiomatic": ""
  },
  "s0145": {
    "chinese": "成帝陽朔三年省中候及左右前後中校五丞。",
    "literal": "",
    "idiomatic": ""
  },
  "s0146": {
    "chinese": "詹事，秦官，掌皇后、太子家，有丞。",
    "literal": "",
    "idiomatic": ""
  },
  "s0147": {
    "chinese": "屬官有太子率更、家令丞，僕、中盾、衛率、廚廄長丞，又中長秋、私府、永巷、倉、廄、祠祀、食官令長丞。",
    "literal": "",
    "idiomatic": ""
  },
  "s0148": {
    "chinese": "諸宦官皆屬焉。",
    "literal": "",
    "idiomatic": ""
  },
  "s0149": {
    "chinese": "成帝鴻嘉三年省詹事官，并屬大長秋。",
    "literal": "",
    "idiomatic": ""
  },
  "s0150": {
    "chinese": "長信詹事掌皇太后宮，景帝中六年更名長信少府，平帝元始四年更名長樂少府。",
    "literal": "",
    "idiomatic": ""
  }
}