{
  "s0251": {
    "chinese": "辰星出東方，太白出西方。",
    "literal": "",
    "idiomatic": ""
  },
  "s0252": {
    "chinese": "若辰星出西方，太白出東方，為格，野雖有兵，不戰。",
    "literal": "",
    "idiomatic": ""
  },
  "s0253": {
    "chinese": "辰星入太白中，五日乃出，及入而上出，破軍殺將，客勝；",
    "literal": "",
    "idiomatic": ""
  },
  "s0254": {
    "chinese": "下出，客亡地。",
    "literal": "",
    "idiomatic": ""
  },
  "s0255": {
    "chinese": "辰星來抵，太白不去，將死。",
    "literal": "",
    "idiomatic": ""
  },
  "s0256": {
    "chinese": "正其上出，破軍殺將，客勝；",
    "literal": "",
    "idiomatic": ""
  },
  "s0257": {
    "chinese": "下出，客亡地。",
    "literal": "",
    "idiomatic": ""
  },
  "s0258": {
    "chinese": "視其所指，以名破軍。",
    "literal": "",
    "idiomatic": ""
  },
  "s0259": {
    "chinese": "辰星繞環太白，若鬥，大戰，客勝，主人吏死。",
    "literal": "",
    "idiomatic": ""
  },
  "s0260": {
    "chinese": "辰星過太白，間可椷劍，小戰，客勝；",
    "literal": "",
    "idiomatic": ""
  },
  "s0261": {
    "chinese": "居太白前旬三日，軍罷；",
    "literal": "",
    "idiomatic": ""
  },
  "s0262": {
    "chinese": "出太白左，小戰；",
    "literal": "",
    "idiomatic": ""
  },
  "s0263": {
    "chinese": "歷太白右，數萬人戰，主人吏死；",
    "literal": "",
    "idiomatic": ""
  },
  "s0264": {
    "chinese": "出太白右，去三尺，軍急約戰。",
    "literal": "",
    "idiomatic": ""
  },
  "s0265": {
    "chinese": "凡太白所出所直之辰，其國為得位，得位者戰勝。",
    "literal": "",
    "idiomatic": ""
  },
  "s0266": {
    "chinese": "所直之辰順其色而角者勝，其色害者敗。",
    "literal": "",
    "idiomatic": ""
  },
  "s0267": {
    "chinese": "太白白比狼，赤比心，黃比參右肩，青比參左肩，黑比奎大星。",
    "literal": "",
    "idiomatic": ""
  },
  "s0268": {
    "chinese": "色勝位，行勝色，行得盡勝之。",
    "literal": "",
    "idiomatic": ""
  },
  "s0269": {
    "chinese": "辰星曰北方冬水，知也，聽也。",
    "literal": "",
    "idiomatic": ""
  },
  "s0270": {
    "chinese": "知虧聽失，逆冬令，傷水氣，罰見辰星。",
    "literal": "",
    "idiomatic": ""
  },
  "s0271": {
    "chinese": "出蚤為月食，晚為彗星及天祅。",
    "literal": "",
    "idiomatic": ""
  },
  "s0272": {
    "chinese": "一時不出，其時不和；",
    "literal": "",
    "idiomatic": ""
  },
  "s0273": {
    "chinese": "四時不出，天下大饑。",
    "literal": "",
    "idiomatic": ""
  },
  "s0274": {
    "chinese": "失其時而出，為當寒反溫，當溫反寒。",
    "literal": "",
    "idiomatic": ""
  },
  "s0275": {
    "chinese": "當出不出，是謂擊卒，兵大起。",
    "literal": "",
    "idiomatic": ""
  },
  "s0276": {
    "chinese": "與它星遇而鬥，天下大亂。",
    "literal": "",
    "idiomatic": ""
  },
  "s0277": {
    "chinese": "出於房、心間，地動。",
    "literal": "",
    "idiomatic": ""
  },
  "s0278": {
    "chinese": "填星曰中央季夏土，信也，思心也。",
    "literal": "",
    "idiomatic": ""
  },
  "s0279": {
    "chinese": "仁義禮智以信為主，貌言視聽以心為正，故四星皆失，填星乃為之動。",
    "literal": "",
    "idiomatic": ""
  },
  "s0280": {
    "chinese": "填星所居，國吉。",
    "literal": "",
    "idiomatic": ""
  },
  "s0281": {
    "chinese": "未當居而居之，若已去而復還居之，國得土，不乃得女子。",
    "literal": "",
    "idiomatic": ""
  },
  "s0282": {
    "chinese": "當居不居，既已居之，又東西去之，國失土，不乃失女，不，有土事若女之憂。",
    "literal": "",
    "idiomatic": ""
  },
  "s0283": {
    "chinese": "居宿久，國福厚；",
    "literal": "",
    "idiomatic": ""
  },
  "s0284": {
    "chinese": "易，福薄。",
    "literal": "",
    "idiomatic": ""
  },
  "s0285": {
    "chinese": "當居不居，為失填，其下國可伐；",
    "literal": "",
    "idiomatic": ""
  },
  "s0286": {
    "chinese": "得者，不可伐。",
    "literal": "",
    "idiomatic": ""
  },
  "s0287": {
    "chinese": "其贏，為王不寧；",
    "literal": "",
    "idiomatic": ""
  },
  "s0288": {
    "chinese": "縮，有軍不復。",
    "literal": "",
    "idiomatic": ""
  },
  "s0289": {
    "chinese": "一曰，既已居之又東西去之，其國凶，不可舉事用兵。",
    "literal": "",
    "idiomatic": ""
  },
  "s0290": {
    "chinese": "失次而上一舍三舍，有王命不成，不乃大水；",
    "literal": "",
    "idiomatic": ""
  },
  "s0291": {
    "chinese": "失次而下二舍，有后慼，其歲不復，不乃天裂若地動。",
    "literal": "",
    "idiomatic": ""
  },
  "s0292": {
    "chinese": "凡五星，歲與填合則為內亂，與辰合則為變謀而更事，與熒惑合則為飢，為旱，與太白合則為白衣之會，為水。",
    "literal": "",
    "idiomatic": ""
  },
  "s0293": {
    "chinese": "太白在南，歲在北，名曰牡牡，年穀大孰。",
    "literal": "",
    "idiomatic": ""
  },
  "s0294": {
    "chinese": "太白在北，歲在南，年或有或亡。",
    "literal": "",
    "idiomatic": ""
  },
  "s0295": {
    "chinese": "熒惑與太白合則為喪，不可舉事用兵；",
    "literal": "",
    "idiomatic": ""
  },
  "s0296": {
    "chinese": "與填合則為憂，主孽卿；",
    "literal": "",
    "idiomatic": ""
  },
  "s0297": {
    "chinese": "與辰合則為北軍，用兵舉事大敗。",
    "literal": "",
    "idiomatic": ""
  },
  "s0298": {
    "chinese": "填與辰合則將有覆軍下師；",
    "literal": "",
    "idiomatic": ""
  },
  "s0299": {
    "chinese": "與太白合則為疾，為內兵。",
    "literal": "",
    "idiomatic": ""
  },
  "s0300": {
    "chinese": "辰與太白合則為變謀，為兵憂。",
    "literal": "",
    "idiomatic": ""
  }
}