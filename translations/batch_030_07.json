{
  "s0301": {
    "chinese": "凡歲、熒惑、填、太白四星與辰鬥，皆為戰，兵不在外，皆為內亂。",
    "literal": "",
    "idiomatic": ""
  },
  "s0302": {
    "chinese": "一曰，火與水合為淬，與金合為鑠，不可舉事用兵。",
    "literal": "",
    "idiomatic": ""
  },
  "s0303": {
    "chinese": "土與金合國亡地，與木合則國饑，與水合為雍沮，不可舉事用兵。",
    "literal": "",
    "idiomatic": ""
  },
  "s0304": {
    "chinese": "木與金合鬥，國有內亂。",
    "literal": "",
    "idiomatic": ""
  },
  "s0305": {
    "chinese": "同舍為合，相陵為鬥。",
    "literal": "",
    "idiomatic": ""
  },
  "s0306": {
    "chinese": "二星相近者其殃大，二星相遠者殃無傷也，從七寸以內必之。",
    "literal": "",
    "idiomatic": ""
  },
  "s0307": {
    "chinese": "凡月食五星，其國必亡：歲以飢，熒惑以亂，填以殺，太白彊國以戰，辰以女亂。",
    "literal": "",
    "idiomatic": ""
  },
  "s0308": {
    "chinese": "月食大角，王者惡之。",
    "literal": "",
    "idiomatic": ""
  },
  "s0309": {
    "chinese": "凡五星所聚宿，其國王天下：從歲以義，從熒惑以禮，從填以重，從太白以兵，從辰以法。",
    "literal": "",
    "idiomatic": ""
  },
  "s0310": {
    "chinese": "以法者，以法致天下也。",
    "literal": "",
    "idiomatic": ""
  },
  "s0311": {
    "chinese": "三星若合，是謂驚立絕行，其國外內有兵與喪，民人乏飢，改立王公。",
    "literal": "",
    "idiomatic": ""
  },
  "s0312": {
    "chinese": "四星若合，是謂大湯，其國兵喪並起，君子憂，小人流。",
    "literal": "",
    "idiomatic": ""
  },
  "s0313": {
    "chinese": "五星若合，是謂易行：有德受慶，改立王者，掩有四方，子孫蕃昌；",
    "literal": "",
    "idiomatic": ""
  },
  "s0314": {
    "chinese": "亡德受罰，離其國家，滅其宗廟，百姓離去，被滿四方。",
    "literal": "",
    "idiomatic": ""
  },
  "s0315": {
    "chinese": "五星皆大，其事亦大；",
    "literal": "",
    "idiomatic": ""
  },
  "s0316": {
    "chinese": "皆小，其事亦小也。",
    "literal": "",
    "idiomatic": ""
  },
  "s0317": {
    "chinese": "凡五星色：皆圜，白為喪為旱，赤中不平為兵，青為憂為水，黑為疾為多死，黃吉；",
    "literal": "",
    "idiomatic": ""
  },
  "s0318": {
    "chinese": "皆角，赤犯我城，黃地之爭，白哭泣之聲，青有兵憂，黑水。",
    "literal": "",
    "idiomatic": ""
  },
  "s0319": {
    "chinese": "五星同色，天下匽兵，百姓安寧，歌舞以行，不見災疾，五穀蕃昌。",
    "literal": "",
    "idiomatic": ""
  },
  "s0320": {
    "chinese": "凡五星，歲，緩則不行，急則過分，逆則占。",
    "literal": "",
    "idiomatic": ""
  },
  "s0321": {
    "chinese": "熒惑，緩則不出，急則不入，違道則占。",
    "literal": "",
    "idiomatic": ""
  },
  "s0322": {
    "chinese": "填，緩則不建，急則過舍，逆則占。",
    "literal": "",
    "idiomatic": ""
  },
  "s0323": {
    "chinese": "太白，緩則不出，急則不入，逆則占。",
    "literal": "",
    "idiomatic": ""
  },
  "s0324": {
    "chinese": "辰，緩則不出，急則不入，非時則占。",
    "literal": "",
    "idiomatic": ""
  },
  "s0325": {
    "chinese": "五星不失行，則年穀豐昌。",
    "literal": "",
    "idiomatic": ""
  },
  "s0326": {
    "chinese": "凡以宿星通下之變者，維星散，句星信，則地動。",
    "literal": "",
    "idiomatic": ""
  },
  "s0327": {
    "chinese": "有星守三淵，天下大水，地動，海魚出。",
    "literal": "",
    "idiomatic": ""
  },
  "s0328": {
    "chinese": "紀星散者山崩，不即有喪。",
    "literal": "",
    "idiomatic": ""
  },
  "s0329": {
    "chinese": "龜、鱉星不居漢中，川有易者。",
    "literal": "",
    "idiomatic": ""
  },
  "s0330": {
    "chinese": "辰星入五車，大水。",
    "literal": "",
    "idiomatic": ""
  },
  "s0331": {
    "chinese": "熒惑入積水，水，兵起；",
    "literal": "",
    "idiomatic": ""
  },
  "s0332": {
    "chinese": "入積薪，旱，兵起；",
    "literal": "",
    "idiomatic": ""
  },
  "s0333": {
    "chinese": "守之，亦然。",
    "literal": "",
    "idiomatic": ""
  },
  "s0334": {
    "chinese": "極後有四星，名曰句星。",
    "literal": "",
    "idiomatic": ""
  },
  "s0335": {
    "chinese": "斗杓後有三星，名曰維星。",
    "literal": "",
    "idiomatic": ""
  },
  "s0336": {
    "chinese": "散者，不相從也。",
    "literal": "",
    "idiomatic": ""
  },
  "s0337": {
    "chinese": "三淵，蓋五車之三柱也。",
    "literal": "",
    "idiomatic": ""
  },
  "s0338": {
    "chinese": "天紀屬貫索。",
    "literal": "",
    "idiomatic": ""
  },
  "s0339": {
    "chinese": "積薪在北戍西北。",
    "literal": "",
    "idiomatic": ""
  },
  "s0340": {
    "chinese": "積水在北戍東北。",
    "literal": "",
    "idiomatic": ""
  },
  "s0341": {
    "chinese": "角、亢、氐，沇州。",
    "literal": "",
    "idiomatic": ""
  },
  "s0342": {
    "chinese": "房、心，豫州。",
    "literal": "",
    "idiomatic": ""
  },
  "s0343": {
    "chinese": "尾、箕，幽州。",
    "literal": "",
    "idiomatic": ""
  },
  "s0344": {
    "chinese": "斗，江、湖。",
    "literal": "",
    "idiomatic": ""
  },
  "s0345": {
    "chinese": "牽牛、婺女，揚州。",
    "literal": "",
    "idiomatic": ""
  },
  "s0346": {
    "chinese": "虛、危，青州。",
    "literal": "",
    "idiomatic": ""
  },
  "s0347": {
    "chinese": "營室、東壁，并州。",
    "literal": "",
    "idiomatic": ""
  },
  "s0348": {
    "chinese": "奎、婁、胃，徐州。",
    "literal": "",
    "idiomatic": ""
  },
  "s0349": {
    "chinese": "昂、畢，冀州。",
    "literal": "",
    "idiomatic": ""
  },
  "s0350": {
    "chinese": "觜觿、參，益州。",
    "literal": "",
    "idiomatic": ""
  }
}