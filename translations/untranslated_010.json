{
  "s0051": {
    "chinese": "夏四月丁巳，立皇太子。",
    "literal": "",
    "idiomatic": ""
  },
  "s0052": {
    "chinese": "賜御史大夫爵關內侯，中二千石右庶長，天下當為父後者爵一級，列侯錢各二十萬，五大夫十萬。",
    "literal": "",
    "idiomatic": ""
  },
  "s0053": {
    "chinese": "六月，關東饑，齊地人相食。",
    "literal": "",
    "idiomatic": ""
  },
  "s0054": {
    "chinese": "秋七月，詔曰：「歲比災害，民有菜色，慘怛於心。",
    "literal": "",
    "idiomatic": ""
  },
  "s0055": {
    "chinese": "已詔吏虛倉廩，開府庫振救，賜寒者衣。",
    "literal": "",
    "idiomatic": ""
  },
  "s0056": {
    "chinese": "今秋禾麥頗傷。",
    "literal": "",
    "idiomatic": ""
  },
  "s0057": {
    "chinese": "一年中地再動。",
    "literal": "",
    "idiomatic": ""
  },
  "s0058": {
    "chinese": "北海水溢，流殺人民。",
    "literal": "",
    "idiomatic": ""
  },
  "s0059": {
    "chinese": "陰陽不和，其咎安在？",
    "literal": "",
    "idiomatic": ""
  },
  "s0060": {
    "chinese": "公卿將何以憂之？",
    "literal": "",
    "idiomatic": ""
  },
  "s0061": {
    "chinese": "其悉意陳朕過，靡有所諱。」",
    "literal": "",
    "idiomatic": ""
  },
  "s0062": {
    "chinese": "冬，詔曰：「國之將興，尊師而重傅。",
    "literal": "",
    "idiomatic": ""
  },
  "s0063": {
    "chinese": "故前將軍望之傅朕八年，道以經書，厥功茂焉。",
    "literal": "",
    "idiomatic": ""
  },
  "s0064": {
    "chinese": "其賜爵關內侯，食邑八百戶，朝朔望。」",
    "literal": "",
    "idiomatic": ""
  },
  "s0065": {
    "chinese": "十二月，中書令弘恭、石顯等譖望之，令自殺。",
    "literal": "",
    "idiomatic": ""
  },
  "s0066": {
    "chinese": "三年春，令諸侯相位在郡守下。",
    "literal": "",
    "idiomatic": ""
  },
  "s0067": {
    "chinese": "珠崖郡山南縣反，博謀群臣。",
    "literal": "",
    "idiomatic": ""
  },
  "s0068": {
    "chinese": "待詔賈捐之以為宜棄珠崖，救民饑饉。",
    "literal": "",
    "idiomatic": ""
  },
  "s0069": {
    "chinese": "乃罷珠崖。",
    "literal": "",
    "idiomatic": ""
  },
  "s0070": {
    "chinese": "夏四月乙未晦，茂陵白鶴館災。",
    "literal": "",
    "idiomatic": ""
  },
  "s0071": {
    "chinese": "詔曰：「乃者火災降於孝武園館，朕戰栗恐懼。",
    "literal": "",
    "idiomatic": ""
  },
  "s0072": {
    "chinese": "不燭變異，咎在朕躬。",
    "literal": "",
    "idiomatic": ""
  },
  "s0073": {
    "chinese": "群司又未肯極言朕過，以至於斯，將何以寤焉！",
    "literal": "",
    "idiomatic": ""
  },
  "s0074": {
    "chinese": "百姓仍遭凶阨，無以相振，加以煩擾虖苛吏，拘牽乎微文，不得永終性命，朕甚閔焉。",
    "literal": "",
    "idiomatic": ""
  },
  "s0075": {
    "chinese": "其赦天下。」",
    "literal": "",
    "idiomatic": ""
  },
  "s0076": {
    "chinese": "夏，旱。",
    "literal": "",
    "idiomatic": ""
  },
  "s0077": {
    "chinese": "立長沙煬王弟宗為王。",
    "literal": "",
    "idiomatic": ""
  },
  "s0078": {
    "chinese": "封故海昏侯賀子代宗為侯。",
    "literal": "",
    "idiomatic": ""
  },
  "s0079": {
    "chinese": "六月，詔曰：「蓋聞安民之道，本繇陰陽。",
    "literal": "",
    "idiomatic": ""
  },
  "s0080": {
    "chinese": "間者陰陽錯謬，風雨不時。",
    "literal": "",
    "idiomatic": ""
  },
  "s0081": {
    "chinese": "朕之不德，庶幾群公有敢言朕之過 者，今則不然。",
    "literal": "",
    "idiomatic": ""
  },
  "s0082": {
    "chinese": "媮合苟從，未肯極言，朕甚閔焉。",
    "literal": "",
    "idiomatic": ""
  },
  "s0083": {
    "chinese": "永惟烝庶之饑寒，遠離父母妻子，勞於非業之作，衛於不居之宮，恐非所以佐陰陽之道也。",
    "literal": "",
    "idiomatic": ""
  },
  "s0084": {
    "chinese": "其罷甘泉、建章宮衛， 令就農。",
    "literal": "",
    "idiomatic": ""
  },
  "s0085": {
    "chinese": "百官各省費。",
    "literal": "",
    "idiomatic": ""
  },
  "s0086": {
    "chinese": "條奏毋有所諱。",
    "literal": "",
    "idiomatic": ""
  },
  "s0087": {
    "chinese": "有司勉之，毋犯四時之禁。",
    "literal": "",
    "idiomatic": ""
  },
  "s0088": {
    "chinese": "丞相御史舉天下明陰陽災異者各三人。」",
    "literal": "",
    "idiomatic": ""
  },
  "s0089": {
    "chinese": "於是言事者眾，或進擢召見，人人自以得上意。",
    "literal": "",
    "idiomatic": ""
  },
  "s0090": {
    "chinese": "四年春正月，行幸甘泉，郊泰畤。",
    "literal": "",
    "idiomatic": ""
  },
  "s0091": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0092": {
    "chinese": "赦汾陰徒。",
    "literal": "",
    "idiomatic": ""
  },
  "s0093": {
    "chinese": "賜民爵一級，女子百戶牛酒，鰥寡高年帛。",
    "literal": "",
    "idiomatic": ""
  },
  "s0094": {
    "chinese": "行所過無出租賦。",
    "literal": "",
    "idiomatic": ""
  },
  "s0095": {
    "chinese": "五年春正月，以周子南君為周承休侯，位次諸侯王。",
    "literal": "",
    "idiomatic": ""
  },
  "s0096": {
    "chinese": "三月，行幸雍，祠五畤。",
    "literal": "",
    "idiomatic": ""
  },
  "s0097": {
    "chinese": "夏四月，有星孛于參。",
    "literal": "",
    "idiomatic": ""
  },
  "s0098": {
    "chinese": "詔曰：「朕之不逮，序位不明，眾僚久崃，未得其人。",
    "literal": "",
    "idiomatic": ""
  },
  "s0099": {
    "chinese": "元元失望，上感皇天，陰陽 為變，咎流萬民，朕甚懼之。",
    "literal": "",
    "idiomatic": ""
  },
  "s0100": {
    "chinese": "乃者關東連遭災害，饑寒疾疫，夭不終命。",
    "literal": "",
    "idiomatic": ""
  },
  "s0101": {
    "chinese": "詩不云乎？",
    "literal": "",
    "idiomatic": ""
  },
  "s0102": {
    "chinese": "『凡民有喪，匍匐救之。』",
    "literal": "",
    "idiomatic": ""
  },
  "s0103": {
    "chinese": "其令太官毋日殺，所具各減半。",
    "literal": "",
    "idiomatic": ""
  },
  "s0104": {
    "chinese": "乘輿秣馬，無乏正事 而已。",
    "literal": "",
    "idiomatic": ""
  },
  "s0105": {
    "chinese": "罷角抵、上林宮館希御幸者、齊三服官、北假田官、鹽鐵官、常平倉。",
    "literal": "",
    "idiomatic": ""
  },
  "s0106": {
    "chinese": "博士弟子毋置員，以廣學者。",
    "literal": "",
    "idiomatic": ""
  },
  "s0107": {
    "chinese": "賜宗室子有屬籍者馬一匹至二駟，三老、孝者帛，人五 匹，弟者、力田三匹，鰥寡孤獨二匹，吏民五十戶牛酒。」",
    "literal": "",
    "idiomatic": ""
  },
  "s0108": {
    "chinese": "省刑罰七十餘事。",
    "literal": "",
    "idiomatic": ""
  },
  "s0109": {
    "chinese": "除光祿大夫以下至郎中保父母同產之令。",
    "literal": "",
    "idiomatic": ""
  },
  "s0110": {
    "chinese": "令從官給事宮司馬中者，得為大父母父母兄弟 通籍。",
    "literal": "",
    "idiomatic": ""
  },
  "s0111": {
    "chinese": "冬十二月丁未，御史大夫貢禹卒。",
    "literal": "",
    "idiomatic": ""
  },
  "s0112": {
    "chinese": "衛司馬谷吉使匈奴，不還。",
    "literal": "",
    "idiomatic": ""
  },
  "s0113": {
    "chinese": "永光元年春正月，行幸甘泉，郊泰畤。",
    "literal": "",
    "idiomatic": ""
  },
  "s0114": {
    "chinese": "赦雲陽徒。",
    "literal": "",
    "idiomatic": ""
  },
  "s0115": {
    "chinese": "賜民爵一級，女子百戶牛酒，高年帛。",
    "literal": "",
    "idiomatic": ""
  },
  "s0116": {
    "chinese": "行所過毋出租賦。",
    "literal": "",
    "idiomatic": ""
  },
  "s0117": {
    "chinese": "二月，詔丞相、御史舉質樸敦厚遜讓有行者，光祿歲以此科第郎、從官。",
    "literal": "",
    "idiomatic": ""
  },
  "s0118": {
    "chinese": "三月，詔曰：「五帝三王任賢使能，以登至平，而今不治者，豈斯民異哉？",
    "literal": "",
    "idiomatic": ""
  },
  "s0119": {
    "chinese": "咎在朕之不明，亡以知賢也。",
    "literal": "",
    "idiomatic": ""
  },
  "s0120": {
    "chinese": "是故壬人在位，而吉士雍蔽。",
    "literal": "",
    "idiomatic": ""
  },
  "s0121": {
    "chinese": "重以周秦之弊，民漸薄俗，去禮義，觸刑法，豈不哀哉！",
    "literal": "",
    "idiomatic": ""
  },
  "s0122": {
    "chinese": "繇此觀之，元元何辜？",
    "literal": "",
    "idiomatic": ""
  },
  "s0123": {
    "chinese": "其赦天下，令厲精自新，各務農畝。",
    "literal": "",
    "idiomatic": ""
  },
  "s0124": {
    "chinese": "無田者皆假之，貨 種、食如貧民。",
    "literal": "",
    "idiomatic": ""
  },
  "s0125": {
    "chinese": "賜吏六百石以上爵五大夫，勤事吏二級，為父後者民一級，女子百戶牛酒，鰥寡孤獨高年帛。」",
    "literal": "",
    "idiomatic": ""
  },
  "s0126": {
    "chinese": "是月雨雪，隕霜傷麥稼，秋罷。",
    "literal": "",
    "idiomatic": ""
  },
  "s0127": {
    "chinese": "二年春二月，詔曰：「蓋聞唐虞象刑而民不犯，殷周法行而姦軌服。",
    "literal": "",
    "idiomatic": ""
  },
  "s0128": {
    "chinese": "今朕獲承高祖之洪業，託位公侯之 上，夙夜戰栗，永惟百姓之急，未嘗有忘焉。",
    "literal": "",
    "idiomatic": ""
  },
  "s0129": {
    "chinese": "然而陰陽未調，三光晻昧。",
    "literal": "",
    "idiomatic": ""
  },
  "s0130": {
    "chinese": "元元大困，流散道路，盜賊並興。",
    "literal": "",
    "idiomatic": ""
  },
  "s0131": {
    "chinese": "有司又長殘賊，失牧民之術。",
    "literal": "",
    "idiomatic": ""
  },
  "s0132": {
    "chinese": "是皆朕之不明，政有所虧。",
    "literal": "",
    "idiomatic": ""
  },
  "s0133": {
    "chinese": "咎至於此，朕甚自恥。",
    "literal": "",
    "idiomatic": ""
  },
  "s0134": {
    "chinese": "為民父母，若是之薄，謂百姓何！",
    "literal": "",
    "idiomatic": ""
  },
  "s0135": {
    "chinese": "其大赦天下，賜民爵一級，女子百戶牛酒，鰥寡孤獨高年、三老、孝弟力田帛。」",
    "literal": "",
    "idiomatic": ""
  },
  "s0136": {
    "chinese": "又賜諸侯王、公主、列侯 黃金，中二千石以下至中都官長吏各有差，吏六百石以上爵五大夫，勤事吏各二級。",
    "literal": "",
    "idiomatic": ""
  },
  "s0137": {
    "chinese": "三月壬戌朔，日有蝕之。",
    "literal": "",
    "idiomatic": ""
  },
  "s0138": {
    "chinese": "詔曰：「朕戰戰栗栗，夙夜思過失，不敢荒寧。",
    "literal": "",
    "idiomatic": ""
  },
  "s0139": {
    "chinese": "惟陰陽不調，未燭其咎。",
    "literal": "",
    "idiomatic": ""
  },
  "s0140": {
    "chinese": "婁敕公 卿，日望有效。",
    "literal": "",
    "idiomatic": ""
  },
  "s0141": {
    "chinese": "至今有司執政，未得其中，施與禁切，未合民心。",
    "literal": "",
    "idiomatic": ""
  },
  "s0142": {
    "chinese": "暴猛之俗彌長，和睦之道日衰，百姓愁苦，靡所錯躬。",
    "literal": "",
    "idiomatic": ""
  },
  "s0143": {
    "chinese": "是以氛邪歲增，侵犯太陽，正氣湛掩，日久 奪光。",
    "literal": "",
    "idiomatic": ""
  },
  "s0144": {
    "chinese": "乃壬戌，日有蝕之。",
    "literal": "",
    "idiomatic": ""
  },
  "s0145": {
    "chinese": "天見大異，以戒朕躬，朕甚悼焉。",
    "literal": "",
    "idiomatic": ""
  },
  "s0146": {
    "chinese": "其令內郡國舉茂材異等賢良直言之士各一人。」",
    "literal": "",
    "idiomatic": ""
  },
  "s0147": {
    "chinese": "夏六月，詔曰：「間者連年不收，四方咸困。",
    "literal": "",
    "idiomatic": ""
  },
  "s0148": {
    "chinese": "元元之民，勞於耕耘，又亡成功，困於饑饉，亡以相救。",
    "literal": "",
    "idiomatic": ""
  },
  "s0149": {
    "chinese": "朕為民父母，德不能覆，而有其刑，甚自傷焉。",
    "literal": "",
    "idiomatic": ""
  },
  "s0150": {
    "chinese": "其赦天下。」",
    "literal": "",
    "idiomatic": ""
  },
  "s0151": {
    "chinese": "秋七月，西羌反，遣右將軍馮奉世擊之。",
    "literal": "",
    "idiomatic": ""
  },
  "s0152": {
    "chinese": "八月，以太常任千秋為奮威將軍，別將五校並進。",
    "literal": "",
    "idiomatic": ""
  },
  "s0153": {
    "chinese": "三年春，西羌平，軍罷。",
    "literal": "",
    "idiomatic": ""
  },
  "s0154": {
    "chinese": "三月，立皇子康為濟陽王。",
    "literal": "",
    "idiomatic": ""
  },
  "s0155": {
    "chinese": "夏四月癸未，大司馬車騎將軍接薨。",
    "literal": "",
    "idiomatic": ""
  },
  "s0156": {
    "chinese": "冬十一月，詔曰：「乃者己丑地動，中冬雨水，大霧，盜賊並起。",
    "literal": "",
    "idiomatic": ""
  },
  "s0157": {
    "chinese": "吏何不以時禁？",
    "literal": "",
    "idiomatic": ""
  },
  "s0158": {
    "chinese": "各悉意對。」",
    "literal": "",
    "idiomatic": ""
  },
  "s0159": {
    "chinese": "冬，復鹽鐵官、博士弟子員。",
    "literal": "",
    "idiomatic": ""
  },
  "s0160": {
    "chinese": "以用度不足，民多復除，無以給中外繇役。",
    "literal": "",
    "idiomatic": ""
  },
  "s0161": {
    "chinese": "四年春二月，詔曰：「朕承至尊之重，不能燭理百姓，婁遭凶咎。",
    "literal": "",
    "idiomatic": ""
  },
  "s0162": {
    "chinese": "加以邊竟不安，師旅在外，賦斂轉輸，元元騷動，窮困亡聊，犯法抵罪。",
    "literal": "",
    "idiomatic": ""
  },
  "s0163": {
    "chinese": "夫上失其道而繩下以深刑，朕甚痛之。",
    "literal": "",
    "idiomatic": ""
  },
  "s0164": {
    "chinese": "其赦天下，所貸貧民勿收責。」",
    "literal": "",
    "idiomatic": ""
  },
  "s0165": {
    "chinese": "三月，行幸雍，祠五畤。",
    "literal": "",
    "idiomatic": ""
  },
  "s0166": {
    "chinese": "夏六月甲戌，孝宣園東闕災。",
    "literal": "",
    "idiomatic": ""
  },
  "s0167": {
    "chinese": "戊寅晦，日有蝕之。",
    "literal": "",
    "idiomatic": ""
  },
  "s0168": {
    "chinese": "詔曰：「蓋聞明王在上，忠賢布職，則群生和樂，方外蒙澤。",
    "literal": "",
    "idiomatic": ""
  },
  "s0169": {
    "chinese": "今朕晻于王道，夙夜憂 勞，不通其理，靡瞻不眩，靡聽不惑，是以政令多還，民心未得，邪說空進，事亡成功。",
    "literal": "",
    "idiomatic": ""
  },
  "s0170": {
    "chinese": "此天下所著聞也。",
    "literal": "",
    "idiomatic": ""
  },
  "s0171": {
    "chinese": "公卿大夫好惡不同，或緣姦作邪，侵削細民，元元安所歸 命哉！",
    "literal": "",
    "idiomatic": ""
  },
  "s0172": {
    "chinese": "乃六月晦，日有蝕之。",
    "literal": "",
    "idiomatic": ""
  },
  "s0173": {
    "chinese": "詩不云虖？",
    "literal": "",
    "idiomatic": ""
  },
  "s0174": {
    "chinese": "『今此下民，亦孔之哀！』",
    "literal": "",
    "idiomatic": ""
  },
  "s0175": {
    "chinese": "自今以來，公卿大夫其勉思天戒，慎身修永，以輔朕之不逮。",
    "literal": "",
    "idiomatic": ""
  },
  "s0176": {
    "chinese": "直言盡意，無有所諱。」",
    "literal": "",
    "idiomatic": ""
  },
  "s0177": {
    "chinese": "九月戊子，罷衛思后園及戾園。",
    "literal": "",
    "idiomatic": ""
  },
  "s0178": {
    "chinese": "冬十月乙丑，罷祖宗廟在郡國者。",
    "literal": "",
    "idiomatic": ""
  },
  "s0179": {
    "chinese": "諸陵分屬三輔。",
    "literal": "",
    "idiomatic": ""
  },
  "s0180": {
    "chinese": "以渭城壽陵亭部原上為 初陵。",
    "literal": "",
    "idiomatic": ""
  },
  "s0181": {
    "chinese": "詔曰：「安土重遷，黎民之性；",
    "literal": "",
    "idiomatic": ""
  },
  "s0182": {
    "chinese": "骨肉相附，人情所願也。",
    "literal": "",
    "idiomatic": ""
  },
  "s0183": {
    "chinese": "頃者有司緣臣子之義，奏徙郡國民以奉園陵，令百姓遠棄先祖墳墓，破業失產，親戚別離，人懷思慕 之心，家有不安之意。",
    "literal": "",
    "idiomatic": ""
  },
  "s0184": {
    "chinese": "是以東垂被虛耗之害，關中有無聊之民，非久長之策也。",
    "literal": "",
    "idiomatic": ""
  },
  "s0185": {
    "chinese": "詩不云虖？",
    "literal": "",
    "idiomatic": ""
  },
  "s0186": {
    "chinese": "『民亦勞止，迄可小康，惠此中國，以綏四方。』",
    "literal": "",
    "idiomatic": ""
  },
  "s0187": {
    "chinese": "今所為初陵者，勿置縣 邑，使天下咸安土樂業，亡有動搖之心。",
    "literal": "",
    "idiomatic": ""
  },
  "s0188": {
    "chinese": "布告天下，令明知之。」",
    "literal": "",
    "idiomatic": ""
  },
  "s0189": {
    "chinese": "又罷先后父母奉邑。",
    "literal": "",
    "idiomatic": ""
  },
  "s0190": {
    "chinese": "五年春正月，行幸甘泉，郊泰畤。",
    "literal": "",
    "idiomatic": ""
  },
  "s0191": {
    "chinese": "三月，上幸河東，祠后土。",
    "literal": "",
    "idiomatic": ""
  },
  "s0192": {
    "chinese": "秋，潁川水出，流殺人民。",
    "literal": "",
    "idiomatic": ""
  },
  "s0193": {
    "chinese": "吏、從官縣被害者與告。",
    "literal": "",
    "idiomatic": ""
  },
  "s0194": {
    "chinese": "士卒遣歸。",
    "literal": "",
    "idiomatic": ""
  },
  "s0195": {
    "chinese": "冬，上幸長楊射熊館，布車騎，大獵。",
    "literal": "",
    "idiomatic": ""
  },
  "s0196": {
    "chinese": "十二月乙酉，毀太上皇、孝惠皇帝寢廟園。",
    "literal": "",
    "idiomatic": ""
  },
  "s0197": {
    "chinese": "建昭元年春三月，上幸雍，祠五畤。",
    "literal": "",
    "idiomatic": ""
  },
  "s0198": {
    "chinese": "秋八月，有白蛾群飛蔽日，從東都門至枳道。",
    "literal": "",
    "idiomatic": ""
  },
  "s0199": {
    "chinese": "冬，河間王元有罪，廢遷房陵。",
    "literal": "",
    "idiomatic": ""
  },
  "s0200": {
    "chinese": "罷孝文太后、孝昭太后寢園。",
    "literal": "",
    "idiomatic": ""
  },
  "s0201": {
    "chinese": "二年春正月，行幸甘泉，郊泰畤。",
    "literal": "",
    "idiomatic": ""
  },
  "s0202": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0203": {
    "chinese": "益三河郡太守秩。",
    "literal": "",
    "idiomatic": ""
  },
  "s0204": {
    "chinese": "戶十二萬為大郡。",
    "literal": "",
    "idiomatic": ""
  },
  "s0205": {
    "chinese": "夏四月，赦天下。",
    "literal": "",
    "idiomatic": ""
  },
  "s0206": {
    "chinese": "六月，立皇子興為信都王。",
    "literal": "",
    "idiomatic": ""
  },
  "s0207": {
    "chinese": "閏月丁酉，太皇太后上官氏崩。",
    "literal": "",
    "idiomatic": ""
  },
  "s0208": {
    "chinese": "冬十一月，齊楚地震，大雨雪，樹折屋壞。",
    "literal": "",
    "idiomatic": ""
  },
  "s0209": {
    "chinese": "淮陽王舅張博、魏郡太守京房坐窺道諸侯王以邪意，漏泄省中語，博要斬，房棄市。",
    "literal": "",
    "idiomatic": ""
  },
  "s0210": {
    "chinese": "三年夏，令三輔都尉、大郡都尉秩皆二千石。",
    "literal": "",
    "idiomatic": ""
  },
  "s0211": {
    "chinese": "六月甲辰，丞相玄成薨。",
    "literal": "",
    "idiomatic": ""
  },
  "s0212": {
    "chinese": "秋，使護西域騎都尉甘延壽、副校尉陳湯撟發戊己校尉屯田吏士及西域胡兵攻郅支單于。",
    "literal": "",
    "idiomatic": ""
  },
  "s0213": {
    "chinese": "冬，斬其首，傳詣京師，縣蠻夷邸門。",
    "literal": "",
    "idiomatic": ""
  },
  "s0214": {
    "chinese": "四年春正月，以誅郅支單于告祠郊廟。",
    "literal": "",
    "idiomatic": ""
  },
  "s0215": {
    "chinese": "赦天下。",
    "literal": "",
    "idiomatic": ""
  },
  "s0216": {
    "chinese": "群臣上壽置酒，以其圖書示後宮貴人。",
    "literal": "",
    "idiomatic": ""
  },
  "s0217": {
    "chinese": "夏四月，詔曰：「朕承先帝之休烈，夙夜栗栗，懼不克任。",
    "literal": "",
    "idiomatic": ""
  },
  "s0218": {
    "chinese": "間者陰陽不調，五行失序，百姓饑饉。",
    "literal": "",
    "idiomatic": ""
  },
  "s0219": {
    "chinese": "惟烝庶之失業，臨遣諫大夫博士賞等二十一人循行天下，存問耆老鰥寡孤獨乏困失職之人，舉茂材特立之士。",
    "literal": "",
    "idiomatic": ""
  },
  "s0220": {
    "chinese": "相將九卿，其帥意毋怠，使朕獲觀教化之流焉。」",
    "literal": "",
    "idiomatic": ""
  },
  "s0221": {
    "chinese": "六月甲申，中山王竟薨。",
    "literal": "",
    "idiomatic": ""
  },
  "s0222": {
    "chinese": "藍田地沙石雍霸水，安陵岸崩雍涇水，水逆流。",
    "literal": "",
    "idiomatic": ""
  },
  "s0223": {
    "chinese": "五年春三月，詔曰：「蓋聞明王之治國也，明好惡而定去就，崇敬讓而民興行，故法設而民不犯，令施而民從。",
    "literal": "",
    "idiomatic": ""
  },
  "s0224": {
    "chinese": "今朕獲保宗廟，兢兢業業，匪敢解怠，德薄明晻，教化淺微。",
    "literal": "",
    "idiomatic": ""
  },
  "s0225": {
    "chinese": "傳不云虖？",
    "literal": "",
    "idiomatic": ""
  },
  "s0226": {
    "chinese": "『",
    "literal": "",
    "idiomatic": ""
  },
  "s0227": {
    "chinese": "百姓有過，在予一人。』",
    "literal": "",
    "idiomatic": ""
  },
  "s0228": {
    "chinese": "其赦天下，賜民爵一級，女子百戶牛酒，三老、孝弟力田帛。」",
    "literal": "",
    "idiomatic": ""
  },
  "s0229": {
    "chinese": "又曰：「方春農桑興，百姓戮力自盡之時也，故是月勞農勸民，無使後時。",
    "literal": "",
    "idiomatic": ""
  },
  "s0230": {
    "chinese": "今不良之吏，覆案小罪，徵召證案，興不急之事，以妨百姓，使失一時之作，亡終歲之功，公卿其明察申敕之。」",
    "literal": "",
    "idiomatic": ""
  },
  "s0231": {
    "chinese": "夏六月庚申，復戾園。",
    "literal": "",
    "idiomatic": ""
  },
  "s0232": {
    "chinese": "壬申晦，日有蝕之。",
    "literal": "",
    "idiomatic": ""
  },
  "s0233": {
    "chinese": "秋七月庚子，復太上皇寢廟園、原廟、昭靈后、武哀王、昭哀后、衛思后園。",
    "literal": "",
    "idiomatic": ""
  },
  "s0234": {
    "chinese": "竟寧元年春正月，匈奴虖韓邪單于來朝。",
    "literal": "",
    "idiomatic": ""
  },
  "s0235": {
    "chinese": "詔曰：「匈奴郅支單于背叛禮義，既伏其辜，虖韓邪單于不忘恩德，鄉慕禮義，復修朝賀之禮，願保塞傳之無窮，邊垂長無兵革之事。",
    "literal": "",
    "idiomatic": ""
  },
  "s0236": {
    "chinese": "其改元為竟寧，賜單于待詔掖庭王檣為閼氏。」",
    "literal": "",
    "idiomatic": ""
  },
  "s0237": {
    "chinese": "皇太子冠。",
    "literal": "",
    "idiomatic": ""
  },
  "s0238": {
    "chinese": "賜列侯嗣子爵五大夫，天下為父後者爵一級。",
    "literal": "",
    "idiomatic": ""
  },
  "s0239": {
    "chinese": "二月，御史大夫延壽卒。",
    "literal": "",
    "idiomatic": ""
  },
  "s0240": {
    "chinese": "三月癸未，復孝惠皇帝寢廟園、孝文太后、孝昭太后寢園。",
    "literal": "",
    "idiomatic": ""
  },
  "s0241": {
    "chinese": "夏，封騎都尉甘延壽為列侯。",
    "literal": "",
    "idiomatic": ""
  },
  "s0242": {
    "chinese": "賜副校尉陳湯爵關內侯，黃金百斤。",
    "literal": "",
    "idiomatic": ""
  },
  "s0243": {
    "chinese": "五月壬辰，帝崩于未央宮。",
    "literal": "",
    "idiomatic": ""
  },
  "s0244": {
    "chinese": "毀太上皇、孝惠、孝景皇帝廟。",
    "literal": "",
    "idiomatic": ""
  },
  "s0245": {
    "chinese": "罷孝文、孝昭太后、昭靈后、武哀王、昭哀后寢園。",
    "literal": "",
    "idiomatic": ""
  },
  "s0246": {
    "chinese": "秋七月丙戌，葬渭陵。",
    "literal": "",
    "idiomatic": ""
  },
  "s0247": {
    "chinese": "贊曰：臣外祖兄弟為元帝侍中，語臣曰元帝多材藝，善史書。",
    "literal": "",
    "idiomatic": ""
  },
  "s0248": {
    "chinese": "鼓琴瑟，吹洞簫，自度曲，被歌聲，分刌節度，窮極幼眇。",
    "literal": "",
    "idiomatic": ""
  },
  "s0249": {
    "chinese": "少而好儒，及即位，徵用儒生，委之以政，貢、薛、韋、匡迭為宰相。",
    "literal": "",
    "idiomatic": ""
  },
  "s0250": {
    "chinese": "而上牽制文義，優游不斷，孝宣之業衰焉。",
    "literal": "",
    "idiomatic": ""
  },
  "s0251": {
    "chinese": "然寬弘盡下，出於恭儉，號令溫雅，有古之風烈。",
    "literal": "",
    "idiomatic": ""
  }
}