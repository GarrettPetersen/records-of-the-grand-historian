{
  "s0022": {
    "chinese": "言於上，上拜以為治粟都尉，上未之奇也。",
    "literal": "",
    "idiomatic": ""
  },
  "s0023": {
    "chinese": "信數與蕭何語，何奇之。",
    "literal": "",
    "idiomatic": ""
  },
  "s0024": {
    "chinese": "至南鄭，諸將行道亡者數十人，信度何等已數言上，上不我用，即亡。",
    "literal": "",
    "idiomatic": ""
  },
  "s0025": {
    "chinese": "何聞信亡，不及以聞，自追之。",
    "literal": "",
    "idiomatic": ""
  },
  "s0026": {
    "chinese": "人有言上曰：「丞相何亡。」",
    "literal": "",
    "idiomatic": ""
  },
  "s0027": {
    "chinese": "上大怒，如失左右手。",
    "literal": "",
    "idiomatic": ""
  },
  "s0028": {
    "chinese": "居一二日，何來謁上，上且怒且喜，罵何曰：「若亡，何也？」",
    "literal": "",
    "idiomatic": ""
  },
  "s0029": {
    "chinese": "何曰：「臣不敢亡也，臣追亡者。」",
    "literal": "",
    "idiomatic": ""
  },
  "s0030": {
    "chinese": "上曰：「若所追者誰何？」",
    "literal": "",
    "idiomatic": ""
  },
  "s0031": {
    "chinese": "曰：「韓信也。」",
    "literal": "",
    "idiomatic": ""
  },
  "s0032": {
    "chinese": "上復罵曰：「諸將亡者以十數，公無所追；",
    "literal": "",
    "idiomatic": ""
  },
  "s0033": {
    "chinese": "追信，詐也。」",
    "literal": "",
    "idiomatic": ""
  },
  "s0034": {
    "chinese": "何曰：「諸將易得耳。",
    "literal": "",
    "idiomatic": ""
  },
  "s0035": {
    "chinese": "至如信者，國士無雙。",
    "literal": "",
    "idiomatic": ""
  },
  "s0036": {
    "chinese": "王必欲長王漢中，無所事信；",
    "literal": "",
    "idiomatic": ""
  },
  "s0037": {
    "chinese": "必欲爭天下，非信無所與計事者。",
    "literal": "",
    "idiomatic": ""
  },
  "s0038": {
    "chinese": "顧王策安所決耳。」",
    "literal": "",
    "idiomatic": ""
  },
  "s0039": {
    "chinese": "王曰：「吾亦欲東耳，安能郁郁久居此乎？」",
    "literal": "",
    "idiomatic": ""
  },
  "s0040": {
    "chinese": "何曰：「王計必欲東，能用信，信即留；",
    "literal": "",
    "idiomatic": ""
  },
  "s0041": {
    "chinese": "不能用，信終亡耳。」",
    "literal": "",
    "idiomatic": ""
  },
  "s0062": {
    "chinese": "項王雖霸天下而臣諸侯，不居關中而都彭城。",
    "literal": "",
    "idiomatic": ""
  },
  "s0063": {
    "chinese": "有背義帝之約，而以親愛王，諸侯不平。",
    "literal": "",
    "idiomatic": ""
  },
  "s0064": {
    "chinese": "諸侯之見項王遷逐義帝置江南，亦皆歸逐其主而自王善地。",
    "literal": "",
    "idiomatic": ""
  },
  "s0065": {
    "chinese": "項王所過無不殘滅者，天下多怨，百姓不親附，特劫於威彊耳。",
    "literal": "",
    "idiomatic": ""
  },
  "s0066": {
    "chinese": "名雖為霸，實失天下心。",
    "literal": "",
    "idiomatic": ""
  },
  "s0067": {
    "chinese": "故曰其彊易弱。",
    "literal": "",
    "idiomatic": ""
  },
  "s0068": {
    "chinese": "今大王誠能反其道：任天下武勇，何所不誅！",
    "literal": "",
    "idiomatic": ""
  },
  "s0069": {
    "chinese": "以天下城邑封功臣，何所不服！",
    "literal": "",
    "idiomatic": ""
  },
  "s0070": {
    "chinese": "以義兵從思東歸之士，何所不散！",
    "literal": "",
    "idiomatic": ""
  },
  "s0071": {
    "chinese": "且三秦王為秦將，將秦子弟數歲矣，所殺亡不可勝計，又欺其眾降諸侯，至新安，項王詐阬秦降卒二十餘萬，唯獨邯、欣、翳得脫，秦父兄怨此三人，痛入骨髓。",
    "literal": "",
    "idiomatic": ""
  },
  "s0072": {
    "chinese": "今楚彊以威王此三人，秦民莫愛也。",
    "literal": "",
    "idiomatic": ""
  },
  "s0073": {
    "chinese": "大王之入武關，秋豪無所害，除秦苛法，與秦民約，法三章耳，秦民無不欲得大王王秦者。",
    "literal": "",
    "idiomatic": ""
  },
  "s0074": {
    "chinese": "於諸侯之約，大王當王關中，關中民咸知之。",
    "literal": "",
    "idiomatic": ""
  },
  "s0075": {
    "chinese": "大王失職入漢中，秦民無不恨者。",
    "literal": "",
    "idiomatic": ""
  },
  "s0076": {
    "chinese": "今大王舉而東，三秦可傳檄而定也。」",
    "literal": "",
    "idiomatic": ""
  },
  "s0077": {
    "chinese": "於是漢王大喜，自以為得信晚。",
    "literal": "",
    "idiomatic": ""
  },
  "s0078": {
    "chinese": "遂聽信計，部署諸將所擊。",
    "literal": "",
    "idiomatic": ""
  },
  "s0079": {
    "chinese": "八月，漢王舉兵東出陳倉，定三秦。",
    "literal": "",
    "idiomatic": ""
  },
  "s0080": {
    "chinese": "漢二年，出關，收魏、河南，韓、殷王皆降。",
    "literal": "",
    "idiomatic": ""
  },
  "s0081": {
    "chinese": "合齊、趙共擊楚。",
    "literal": "",
    "idiomatic": ""
  },
  "s0082": {
    "chinese": "四月，至彭城，漢兵敗散而還。",
    "literal": "",
    "idiomatic": ""
  },
  "s0083": {
    "chinese": "信復收兵與漢王會滎陽，復擊破楚京、索之閒，以故楚兵卒不能西。",
    "literal": "",
    "idiomatic": ""
  },
  "s0084": {
    "chinese": "漢之敗卻彭城，塞王欣、翟王翳亡漢降楚，齊、趙亦反漢與楚和。",
    "literal": "",
    "idiomatic": ""
  },
  "s0085": {
    "chinese": "六月，魏王豹謁歸視親疾，至國，即絕河關反漢，與楚約和。",
    "literal": "",
    "idiomatic": ""
  },
  "s0086": {
    "chinese": "漢王使酈生說豹，不下。",
    "literal": "",
    "idiomatic": ""
  },
  "s0087": {
    "chinese": "其八月，以信為左丞相，擊魏。",
    "literal": "",
    "idiomatic": ""
  },
  "s0088": {
    "chinese": "魏王盛兵蒲阪，塞臨晉，信乃益為疑兵，陳船欲度臨晉，而伏兵從夏陽以木罌缻渡軍，襲安邑。",
    "literal": "",
    "idiomatic": ""
  },
  "s0089": {
    "chinese": "魏王豹驚，引兵迎信，信遂虜豹，定魏為河東郡。",
    "literal": "",
    "idiomatic": ""
  },
  "s0090": {
    "chinese": "漢王遣張耳與信俱，引兵東，北擊趙、代。",
    "literal": "",
    "idiomatic": ""
  },
  "s0091": {
    "chinese": "後九月，破代兵，禽夏說閼與。",
    "literal": "",
    "idiomatic": ""
  },
  "s0092": {
    "chinese": "信之下魏破代，漢輒使人收其精兵，詣滎陽以距楚。",
    "literal": "",
    "idiomatic": ""
  },
  "s0093": {
    "chinese": "信與張耳以兵數萬，欲東下井陘擊趙。",
    "literal": "",
    "idiomatic": ""
  },
  "s0094": {
    "chinese": "趙王、成安君陳餘聞漢且襲之也，聚兵井陘口，號稱二十萬。",
    "literal": "",
    "idiomatic": ""
  },
  "s0095": {
    "chinese": "廣武君李左車說成安君曰：「聞漢將韓信涉西河，虜魏王，禽夏說，新喋血閼與，今乃輔以張耳，議欲下趙，此乘勝而去國遠鬬，其鋒不可當。",
    "literal": "",
    "idiomatic": ""
  },
  "s0096": {
    "chinese": "臣聞千里餽糧，士有饑色，樵蘇後爨，師不宿飽。",
    "literal": "",
    "idiomatic": ""
  },
  "s0097": {
    "chinese": "今井陘之道，車不得方軌，騎不得成列，行數百里，其勢糧食必在其後。",
    "literal": "",
    "idiomatic": ""
  },
  "s0098": {
    "chinese": "願足下假臣奇兵三萬人，從閒道絕其輜重；",
    "literal": "",
    "idiomatic": ""
  },
  "s0099": {
    "chinese": "足下深溝高壘，堅營勿與戰。",
    "literal": "",
    "idiomatic": ""
  },
  "s0100": {
    "chinese": "彼前不得鬬，退不得還，吾奇兵絕其後，使野無所掠，不至十日，而兩將之頭可致於戲下。",
    "literal": "",
    "idiomatic": ""
  },
  "s0101": {
    "chinese": "願君留意臣之計。",
    "literal": "",
    "idiomatic": ""
  },
  "s0102": {
    "chinese": "否，必為二子所禽矣。」",
    "literal": "",
    "idiomatic": ""
  },
  "s0103": {
    "chinese": "成安君，儒者也，常稱義兵不用詐謀奇計，曰：「吾聞兵法十則圍之，倍則戰。",
    "literal": "",
    "idiomatic": ""
  },
  "s0104": {
    "chinese": "今韓信兵號數萬，其實不過數千。",
    "literal": "",
    "idiomatic": ""
  },
  "s0105": {
    "chinese": "能千里而襲我，亦已罷極。",
    "literal": "",
    "idiomatic": ""
  },
  "s0106": {
    "chinese": "今如此避而不擊，後有大者，何以加之！",
    "literal": "",
    "idiomatic": ""
  },
  "s0107": {
    "chinese": "則諸侯謂吾怯，而輕來伐我。」",
    "literal": "",
    "idiomatic": ""
  },
  "s0108": {
    "chinese": "不聽廣武君策，廣武君策不用。",
    "literal": "",
    "idiomatic": ""
  },
  "s0109": {
    "chinese": "韓信使人閒視，知其不用，還報，則大喜，乃敢引兵遂下。",
    "literal": "",
    "idiomatic": ""
  },
  "s0110": {
    "chinese": "未至井陘口三十里，止舍。",
    "literal": "",
    "idiomatic": ""
  },
  "s0111": {
    "chinese": "夜半傳發，選輕騎二千人，人持一赤幟，從閒道萆山而望趙軍，誡曰：「趙見我走，必空壁逐我，若疾入趙壁，拔趙幟，立漢赤幟。」",
    "literal": "",
    "idiomatic": ""
  },
  "s0112": {
    "chinese": "令其裨將傳飱，曰：「今日破趙會食！」",
    "literal": "",
    "idiomatic": ""
  },
  "s0113": {
    "chinese": "諸將皆莫信，詳應曰：「諾。」",
    "literal": "",
    "idiomatic": ""
  },
  "s0114": {
    "chinese": "謂軍吏曰：「趙已先據便地為壁，且彼未見吾大將旗鼓，未肯擊前行，恐吾至阻險而還。」",
    "literal": "",
    "idiomatic": ""
  },
  "s0115": {
    "chinese": "信乃使萬人先行，出，背水陳。",
    "literal": "",
    "idiomatic": ""
  },
  "s0116": {
    "chinese": "趙軍望見而大笑。",
    "literal": "",
    "idiomatic": ""
  },
  "s0117": {
    "chinese": "平旦，信建大將之旗鼓，鼓行出井陘口，趙開壁擊之，大戰良久。",
    "literal": "",
    "idiomatic": ""
  },
  "s0118": {
    "chinese": "於是信、張耳詳棄鼓旗，走水上軍。",
    "literal": "",
    "idiomatic": ""
  },
  "s0119": {
    "chinese": "水上軍開入之，復疾戰。",
    "literal": "",
    "idiomatic": ""
  },
  "s0120": {
    "chinese": "趙果空壁爭漢鼓旗，逐韓信、張耳。",
    "literal": "",
    "idiomatic": ""
  },
  "s0121": {
    "chinese": "韓信、張耳已入水上軍，軍皆殊死戰，不可敗。",
    "literal": "",
    "idiomatic": ""
  },
  "s0122": {
    "chinese": "信所出奇兵二千騎，共候趙空壁逐利，則馳入趙壁，皆拔趙旗，立漢赤幟二千。",
    "literal": "",
    "idiomatic": ""
  },
  "s0123": {
    "chinese": "趙軍已不勝，不能得信等，欲還歸壁，壁皆漢赤幟，而大驚，以為漢皆已得趙王將矣，兵遂亂，遁走，趙將雖斬之，不能禁也。",
    "literal": "",
    "idiomatic": ""
  },
  "s0124": {
    "chinese": "於是漢兵夾擊，大破虜趙軍，斬成安君泜水上，禽趙王歇。",
    "literal": "",
    "idiomatic": ""
  },
  "s0125": {
    "chinese": "信乃令軍中毋殺廣武君，有能生得者購千金。",
    "literal": "",
    "idiomatic": ""
  },
  "s0126": {
    "chinese": "於是有縛廣武君而致戲下者，信乃解其縛，東鄉坐，西鄉對，師事之。",
    "literal": "",
    "idiomatic": ""
  },
  "s0127": {
    "chinese": "諸將效首虜，（休）畢賀，因問信曰：「兵法右倍山陵，前左水澤，今者將軍令臣等反背水陳，曰破趙會食，臣等不服。",
    "literal": "",
    "idiomatic": ""
  },
  "s0128": {
    "chinese": "然竟以勝，此何術也？」",
    "literal": "",
    "idiomatic": ""
  },
  "s0129": {
    "chinese": "信曰：「此在兵法，顧諸君不察耳。",
    "literal": "",
    "idiomatic": ""
  },
  "s0130": {
    "chinese": "兵法不曰『陷之死地而後生，置之亡地而後存』？",
    "literal": "",
    "idiomatic": ""
  },
  "s0131": {
    "chinese": "且信非得素拊循士大夫也，此所謂『驅市人而戰之』，其勢非置之死地，使人人自為戰；",
    "literal": "",
    "idiomatic": ""
  },
  "s0132": {
    "chinese": "今予之生地，皆走，寧尚可得而用之乎！」",
    "literal": "",
    "idiomatic": ""
  },
  "s0133": {
    "chinese": "諸將皆服曰：「善。",
    "literal": "",
    "idiomatic": ""
  },
  "s0134": {
    "chinese": "非臣所及也。」",
    "literal": "",
    "idiomatic": ""
  },
  "s0136": {
    "chinese": "於是信問廣武君曰：「仆欲北攻燕，東伐齊，何若而有功？」",
    "literal": "",
    "idiomatic": ""
  },
  "s0137": {
    "chinese": "廣武君辭謝曰：「臣聞敗軍之將，不可以言勇，亡國之大夫，不可以圖存。",
    "literal": "",
    "idiomatic": ""
  },
  "s0138": {
    "chinese": "今臣敗亡之虜，何足以權大事乎！」",
    "literal": "",
    "idiomatic": ""
  },
  "s0139": {
    "chinese": "信曰：「仆聞之，百里奚居虞而虞亡，在秦而秦霸，非愚於虞而智於秦也，用與不用，聽與不聽也。",
    "literal": "",
    "idiomatic": ""
  },
  "s0140": {
    "chinese": "誠令成安君聽足下計，若信者亦已為禽矣。",
    "literal": "",
    "idiomatic": ""
  },
  "s0141": {
    "chinese": "以不用足下，故信得侍耳。」",
    "literal": "",
    "idiomatic": ""
  },
  "s0142": {
    "chinese": "因固問曰：「仆委心歸計，願足下勿辭。」",
    "literal": "",
    "idiomatic": ""
  },
  "s0143": {
    "chinese": "廣武君曰：「臣聞智者千慮，必有一失；",
    "literal": "",
    "idiomatic": ""
  },
  "s0144": {
    "chinese": "愚者千慮，必有一得。",
    "literal": "",
    "idiomatic": ""
  },
  "s0145": {
    "chinese": "故曰『狂夫之言，聖人擇焉』。",
    "literal": "",
    "idiomatic": ""
  },
  "s0146": {
    "chinese": "顧恐臣計未必足用，願效愚忠。",
    "literal": "",
    "idiomatic": ""
  },
  "s0147": {
    "chinese": "夫成安君有百戰百勝之計，一旦而失之，軍敗鄗下，身死泜上。",
    "literal": "",
    "idiomatic": ""
  },
  "s0148": {
    "chinese": "今將軍涉西河，虜魏王，禽夏說閼與，一舉而下井陘，不終朝破趙二十萬眾，誅成安君。",
    "literal": "",
    "idiomatic": ""
  },
  "s0149": {
    "chinese": "名聞海內，威震天下，農夫莫不輟耕釋耒，褕衣甘食，傾耳以待命者。",
    "literal": "",
    "idiomatic": ""
  },
  "s0150": {
    "chinese": "若此，將軍之所長也。",
    "literal": "",
    "idiomatic": ""
  },
  "s0151": {
    "chinese": "然而眾勞卒罷，其實難用。",
    "literal": "",
    "idiomatic": ""
  },
  "s0152": {
    "chinese": "今將軍欲舉倦獘之兵，頓之燕堅城之下，欲戰恐久力不能拔，情見勢屈，曠日糧竭，而弱燕不服，齊必距境以自彊也。",
    "literal": "",
    "idiomatic": ""
  },
  "s0153": {
    "chinese": "燕齊相持而不下，則劉項之權未有所分也。",
    "literal": "",
    "idiomatic": ""
  },
  "s0154": {
    "chinese": "若此者，將軍所短也。",
    "literal": "",
    "idiomatic": ""
  },
  "s0155": {
    "chinese": "臣愚，竊以為亦過矣。",
    "literal": "",
    "idiomatic": ""
  },
  "s0156": {
    "chinese": "故善用兵者不以短擊長，而以長擊短。」",
    "literal": "",
    "idiomatic": ""
  },
  "s0157": {
    "chinese": "韓信曰：「然則何由？」",
    "literal": "",
    "idiomatic": ""
  },
  "s0158": {
    "chinese": "廣武君對曰：「方今為將軍計，莫如案甲休兵，鎮趙撫其孤，百里之內，牛酒日至，以饗士大夫醳兵，北首燕路，而後遣辯士奉咫尺之書，暴其所長於燕，燕必不敢不聽從。",
    "literal": "",
    "idiomatic": ""
  },
  "s0159": {
    "chinese": "燕已從，使諠言者東告齊，齊必從風而服，雖有智者，亦不知為齊計矣。",
    "literal": "",
    "idiomatic": ""
  },
  "s0160": {
    "chinese": "如是，則天下事皆可圖也。",
    "literal": "",
    "idiomatic": ""
  },
  "s0161": {
    "chinese": "兵固有先聲而後實者，此之謂也。」",
    "literal": "",
    "idiomatic": ""
  },
  "s0162": {
    "chinese": "韓信曰：「善。」",
    "literal": "",
    "idiomatic": ""
  },
  "s0163": {
    "chinese": "從其策，發使使燕，燕從風而靡。",
    "literal": "",
    "idiomatic": ""
  },
  "s0164": {
    "chinese": "乃遣使報漢，因請立張耳為趙王，以鎮撫其國。",
    "literal": "",
    "idiomatic": ""
  },
  "s0165": {
    "chinese": "漢王許之，乃立張耳為趙王。",
    "literal": "",
    "idiomatic": ""
  },
  "s0166": {
    "chinese": "楚數使奇兵渡河擊趙，趙王耳、韓信往來救趙，因行定趙城邑，發兵詣漢。",
    "literal": "",
    "idiomatic": ""
  },
  "s0167": {
    "chinese": "楚方急圍漢王於滎陽，漢王南出，之宛、葉閒，得黥布，走入成皋，楚又復急圍之。",
    "literal": "",
    "idiomatic": ""
  },
  "s0168": {
    "chinese": "六月，漢王出成皋，東渡河，獨與滕公俱，從張耳軍修武。",
    "literal": "",
    "idiomatic": ""
  },
  "s0169": {
    "chinese": "至，宿傳舍。",
    "literal": "",
    "idiomatic": ""
  },
  "s0170": {
    "chinese": "晨自稱漢使，馳入趙壁。",
    "literal": "",
    "idiomatic": ""
  },
  "s0171": {
    "chinese": "張耳、韓信未起，即其臥內上奪其印符，以麾召諸將，易置之。",
    "literal": "",
    "idiomatic": ""
  },
  "s0172": {
    "chinese": "信、耳起，乃知漢王來，大驚。",
    "literal": "",
    "idiomatic": ""
  },
  "s0173": {
    "chinese": "漢王奪兩人軍，即令張耳備守趙地。",
    "literal": "",
    "idiomatic": ""
  },
  "s0174": {
    "chinese": "拜韓信為相國，收趙兵未發者擊齊。",
    "literal": "",
    "idiomatic": ""
  },
  "s0175": {
    "chinese": "信引兵東，未渡平原，聞漢王使酈食其已說下齊，韓信欲止。",
    "literal": "",
    "idiomatic": ""
  },
  "s0176": {
    "chinese": "范陽辯士蒯通說信曰：「將軍受詔擊齊，而漢獨發閒使下齊，寧有詔止將軍乎？",
    "literal": "",
    "idiomatic": ""
  },
  "s0177": {
    "chinese": "何以得毋行也！",
    "literal": "",
    "idiomatic": ""
  },
  "s0178": {
    "chinese": "且酈生一士，伏軾掉三寸之舌，下齊七十餘城，將軍將數萬眾，歲餘乃下趙五十餘，為將數歲，反不如一豎儒之功乎？」",
    "literal": "",
    "idiomatic": ""
  },
  "s0179": {
    "chinese": "於是信然之，從其計，遂渡河。",
    "literal": "",
    "idiomatic": ""
  },
  "s0180": {
    "chinese": "齊已聽酈生，即留縱酒，罷備漢守御。",
    "literal": "",
    "idiomatic": ""
  },
  "s0181": {
    "chinese": "信因襲齊歷下軍，遂至臨菑。",
    "literal": "",
    "idiomatic": ""
  },
  "s0182": {
    "chinese": "齊王田廣以酈生賣己，乃亨之，而走高密，使使之楚請救。",
    "literal": "",
    "idiomatic": ""
  },
  "s0183": {
    "chinese": "韓信已定臨菑，遂東追廣至高密西。",
    "literal": "",
    "idiomatic": ""
  },
  "s0184": {
    "chinese": "楚亦使龍且將，號稱二十萬，救齊。",
    "literal": "",
    "idiomatic": ""
  },
  "s0185": {
    "chinese": "齊王廣、龍且并軍與信戰，未合。",
    "literal": "",
    "idiomatic": ""
  },
  "s0186": {
    "chinese": "人或說龍且曰：「漢兵遠鬬窮戰，其鋒不可當。",
    "literal": "",
    "idiomatic": ""
  },
  "s0187": {
    "chinese": "齊、楚自居其地戰，兵易敗散。",
    "literal": "",
    "idiomatic": ""
  },
  "s0188": {
    "chinese": "不如深壁，令齊王使其信臣招所亡城，亡城聞其王在，楚來救，必反漢。",
    "literal": "",
    "idiomatic": ""
  },
  "s0189": {
    "chinese": "漢兵二千里客居，齊城皆反之，其勢無所得食，可無戰而降也。」",
    "literal": "",
    "idiomatic": ""
  },
  "s0190": {
    "chinese": "龍且曰：「吾平生知韓信為人，易與耳。",
    "literal": "",
    "idiomatic": ""
  },
  "s0191": {
    "chinese": "且夫救齊不戰而降之，吾何功？",
    "literal": "",
    "idiomatic": ""
  },
  "s0192": {
    "chinese": "今戰而勝之，齊之半可得，何為止！」",
    "literal": "",
    "idiomatic": ""
  },
  "s0193": {
    "chinese": "遂戰，與信夾濰水陳。",
    "literal": "",
    "idiomatic": ""
  },
  "s0194": {
    "chinese": "韓信乃夜令人為萬餘囊，滿盛沙，壅水上流，引軍半渡，擊龍且，詳不勝，還走。",
    "literal": "",
    "idiomatic": ""
  },
  "s0195": {
    "chinese": "龍且果喜曰：「固知信怯也。」",
    "literal": "",
    "idiomatic": ""
  },
  "s0196": {
    "chinese": "遂追信渡水。",
    "literal": "",
    "idiomatic": ""
  },
  "s0197": {
    "chinese": "信使人決壅囊，水大至。",
    "literal": "",
    "idiomatic": ""
  },
  "s0198": {
    "chinese": "龍且軍大半不得渡，即急擊，殺龍且。",
    "literal": "",
    "idiomatic": ""
  },
  "s0199": {
    "chinese": "龍且水東軍散走，齊王廣亡去。",
    "literal": "",
    "idiomatic": ""
  },
  "s0200": {
    "chinese": "信遂追北至城陽，皆虜楚卒。",
    "literal": "",
    "idiomatic": ""
  },
  "s0201": {
    "chinese": "漢四年，遂皆降平齊。",
    "literal": "",
    "idiomatic": ""
  },
  "s0202": {
    "chinese": "使人言漢王曰：「齊偽詐多變，反覆之國也，南邊楚，不為假王以鎮之，其勢不定。",
    "literal": "",
    "idiomatic": ""
  },
  "s0203": {
    "chinese": "願為假王便。」",
    "literal": "",
    "idiomatic": ""
  },
  "s0204": {
    "chinese": "當是時，楚方急圍漢王於滎陽，韓信使者至，發書，漢王大怒，罵曰：「吾困於此，旦暮望若來佐我，乃欲自立為王！」",
    "literal": "",
    "idiomatic": ""
  },
  "s0205": {
    "chinese": "張良、陳平躡漢王足，因附耳語曰：「漢方不利，寧能禁信之王乎？",
    "literal": "",
    "idiomatic": ""
  },
  "s0206": {
    "chinese": "不如因而立，善遇之，使自為守。",
    "literal": "",
    "idiomatic": ""
  },
  "s0207": {
    "chinese": "不然，變生。」",
    "literal": "",
    "idiomatic": ""
  },
  "s0208": {
    "chinese": "漢王亦悟，因復罵曰：「大丈夫定諸侯，即為真王耳，何以假為！」",
    "literal": "",
    "idiomatic": ""
  },
  "s0209": {
    "chinese": "乃遣張良往立信為齊王，徵其兵擊楚。",
    "literal": "",
    "idiomatic": ""
  },
  "s0210": {
    "chinese": "楚已亡龍且，項王恐，使盱眙人武涉往說齊王信曰：「天下共苦秦久矣，相與力擊秦。",
    "literal": "",
    "idiomatic": ""
  },
  "s0211": {
    "chinese": "秦已破，計功割地，分土而王之，以休士卒。",
    "literal": "",
    "idiomatic": ""
  },
  "s0212": {
    "chinese": "今漢王復興兵而東，侵人之分，奪人之地，已破三秦，引兵出關，收諸侯之兵以東擊楚，其意非盡吞天下者不休，其不知厭足如是甚也。",
    "literal": "",
    "idiomatic": ""
  },
  "s0213": {
    "chinese": "且漢王不可必，身居項王掌握中數矣，項王憐而活之，然得脫，輒倍約，復擊項王，其不可親信如此。",
    "literal": "",
    "idiomatic": ""
  },
  "s0214": {
    "chinese": "今足下雖自以與漢王為厚交，為之盡力用兵，終為之所禽矣。",
    "literal": "",
    "idiomatic": ""
  },
  "s0215": {
    "chinese": "足下所以得須臾至今者，以項王尚存也。",
    "literal": "",
    "idiomatic": ""
  },
  "s0216": {
    "chinese": "當今二王之事，權在足下。",
    "literal": "",
    "idiomatic": ""
  },
  "s0217": {
    "chinese": "足下右投則漢王勝，左投則項王勝。",
    "literal": "",
    "idiomatic": ""
  },
  "s0218": {
    "chinese": "項王今日亡，則次取足下。",
    "literal": "",
    "idiomatic": ""
  },
  "s0219": {
    "chinese": "足下與項王有故，何不反漢與楚連和，參分天下王之？",
    "literal": "",
    "idiomatic": ""
  },
  "s0220": {
    "chinese": "今釋此時，而自必於漢以擊楚，且為智者固若此乎！」",
    "literal": "",
    "idiomatic": ""
  },
  "s0221": {
    "chinese": "韓信謝曰：「臣事項王，官不過郎中，位不過執戟，言不聽，畫不用，故倍楚而歸漢。",
    "literal": "",
    "idiomatic": ""
  },
  "s0222": {
    "chinese": "漢王授我上將軍印，予我數萬眾，解衣衣我，推食食我，言聽計用，故吾得以至於此。",
    "literal": "",
    "idiomatic": ""
  },
  "s0223": {
    "chinese": "夫人深親信我，我倍之不祥，雖死不易。",
    "literal": "",
    "idiomatic": ""
  },
  "s0224": {
    "chinese": "幸為信謝項王！」",
    "literal": "",
    "idiomatic": ""
  },
  "s0226": {
    "chinese": "武涉已去，齊人蒯通知天下權在韓信，欲為奇策而感動之，以相人說韓信曰：「仆嘗受相人之術。」",
    "literal": "",
    "idiomatic": ""
  },
  "s0227": {
    "chinese": "韓信曰：「先生相人何如？」",
    "literal": "",
    "idiomatic": ""
  },
  "s0228": {
    "chinese": "對曰：「貴賤在於骨法，憂喜在於容色，成敗在於決斷，以此參之，萬不失一。」",
    "literal": "",
    "idiomatic": ""
  },
  "s0229": {
    "chinese": "韓信曰：「善。",
    "literal": "",
    "idiomatic": ""
  },
  "s0230": {
    "chinese": "先生相寡人何如？」",
    "literal": "",
    "idiomatic": ""
  },
  "s0231": {
    "chinese": "對曰：「願少閒。」",
    "literal": "",
    "idiomatic": ""
  },
  "s0232": {
    "chinese": "信曰：「左右去矣。」",
    "literal": "",
    "idiomatic": ""
  },
  "s0233": {
    "chinese": "通曰：「相君之面，不過封侯，又危不安。",
    "literal": "",
    "idiomatic": ""
  },
  "s0234": {
    "chinese": "相君之背，貴乃不可言。」",
    "literal": "",
    "idiomatic": ""
  },
  "s0235": {
    "chinese": "韓信曰：「何謂也？」",
    "literal": "",
    "idiomatic": ""
  },
  "s0236": {
    "chinese": "蒯通曰：「天下初發難也，俊雄豪桀建號壹呼，天下之士雲合霧集，魚鱗襍遝，熛至風起。",
    "literal": "",
    "idiomatic": ""
  },
  "s0237": {
    "chinese": "當此之時，憂在亡秦而已。",
    "literal": "",
    "idiomatic": ""
  },
  "s0238": {
    "chinese": "今楚漢分爭，使天下無罪之人肝膽涂地，父子暴骸骨於中野，不可勝數。",
    "literal": "",
    "idiomatic": ""
  },
  "s0239": {
    "chinese": "楚人起彭城，轉鬬逐北，至於滎陽，乘利席卷，威震天下。",
    "literal": "",
    "idiomatic": ""
  },
  "s0240": {
    "chinese": "然兵困於京、索之閒，迫西山而不能進者，三年於此矣。",
    "literal": "",
    "idiomatic": ""
  },
  "s0241": {
    "chinese": "漢王將數十萬之眾，距鞏、雒，阻山河之險，一日數戰，無尺寸之功，折北不救，敗滎陽，傷成皋，遂走宛、葉之閒，此所謂智勇俱困者也。",
    "literal": "",
    "idiomatic": ""
  },
  "s0242": {
    "chinese": "夫銳氣挫於險塞，而糧食竭於內府，百姓罷極怨望，容容無所倚。",
    "literal": "",
    "idiomatic": ""
  },
  "s0243": {
    "chinese": "以臣料之，其勢非天下之賢聖固不能息天下之禍。",
    "literal": "",
    "idiomatic": ""
  },
  "s0244": {
    "chinese": "當今兩主之命縣於足下。",
    "literal": "",
    "idiomatic": ""
  },
  "s0245": {
    "chinese": "足下為漢則漢勝，與楚則楚勝。",
    "literal": "",
    "idiomatic": ""
  },
  "s0246": {
    "chinese": "臣願披腹心，輸肝膽，效愚計，恐足下不能用也。",
    "literal": "",
    "idiomatic": ""
  },
  "s0247": {
    "chinese": "誠能聽臣之計，莫若兩利而俱存之，參分天下，鼎足而居，其勢莫敢先動。",
    "literal": "",
    "idiomatic": ""
  },
  "s0248": {
    "chinese": "夫以足下之賢聖，有甲兵之眾，據彊齊，從燕、趙，出空虛之地而制其後，因民之欲，西鄉為百姓請命，則天下風走而響應矣，孰敢不聽！",
    "literal": "",
    "idiomatic": ""
  },
  "s0249": {
    "chinese": "邦大弱彊，以立諸侯，諸侯已立，天下服聽而歸德於齊。",
    "literal": "",
    "idiomatic": ""
  },
  "s0250": {
    "chinese": "案齊之故，有膠、泗之地，懷諸侯以德，深拱揖讓，則天下之君王相率而朝於齊矣。",
    "literal": "",
    "idiomatic": ""
  },
  "s0251": {
    "chinese": "蓋聞天與弗取，反受其咎；",
    "literal": "",
    "idiomatic": ""
  },
  "s0252": {
    "chinese": "時至不行，反受其殃。",
    "literal": "",
    "idiomatic": ""
  },
  "s0253": {
    "chinese": "願足下孰慮之。」",
    "literal": "",
    "idiomatic": ""
  },
  "s0255": {
    "chinese": "韓信曰：「漢王遇我甚厚，載我以其車，衣我以其衣，食我以其食。",
    "literal": "",
    "idiomatic": ""
  },
  "s0256": {
    "chinese": "吾聞之，乘人之車者載人之患，衣人之衣者懷人之憂，食人之食者死人之事，吾豈可以鄉利倍義乎！」",
    "literal": "",
    "idiomatic": ""
  },
  "s0257": {
    "chinese": "蒯生曰：「足下自以為善漢王，欲建萬世之業，臣竊以為誤矣。",
    "literal": "",
    "idiomatic": ""
  },
  "s0258": {
    "chinese": "始常山王、成安君為布衣時，相與為刎頸之交，後爭張黶、陳澤之事，二人相怨。",
    "literal": "",
    "idiomatic": ""
  },
  "s0259": {
    "chinese": "常山王背項王，奉項嬰頭而竄，逃歸於漢王。",
    "literal": "",
    "idiomatic": ""
  },
  "s0260": {
    "chinese": "漢王借兵而東下，殺成安君泜水之南，頭足異處，卒為天下笑。",
    "literal": "",
    "idiomatic": ""
  },
  "s0261": {
    "chinese": "此二人相與，天下至驩也。",
    "literal": "",
    "idiomatic": ""
  },
  "s0262": {
    "chinese": "然而卒相禽者，何也？",
    "literal": "",
    "idiomatic": ""
  },
  "s0263": {
    "chinese": "患生於多欲而人心難測也。",
    "literal": "",
    "idiomatic": ""
  },
  "s0264": {
    "chinese": "今足下欲行忠信以交於漢王，必不能固於二君之相與也，而事多大於張黶、陳澤。",
    "literal": "",
    "idiomatic": ""
  },
  "s0265": {
    "chinese": "故臣以為足下必漢王之不危己，亦誤矣。",
    "literal": "",
    "idiomatic": ""
  },
  "s0266": {
    "chinese": "大夫種、范蠡存亡越，霸句踐，立功成名而身死亡。",
    "literal": "",
    "idiomatic": ""
  },
  "s0267": {
    "chinese": "野獸已盡而獵狗亨。",
    "literal": "",
    "idiomatic": ""
  },
  "s0268": {
    "chinese": "夫以交友言之，則不如張耳之與成安君者也；",
    "literal": "",
    "idiomatic": ""
  },
  "s0269": {
    "chinese": "以忠信言之，則不過大夫種、范蠡之於句踐也。",
    "literal": "",
    "idiomatic": ""
  },
  "s0270": {
    "chinese": "此二人者，足以觀矣。",
    "literal": "",
    "idiomatic": ""
  },
  "s0271": {
    "chinese": "願足下深慮之。",
    "literal": "",
    "idiomatic": ""
  },
  "s0272": {
    "chinese": "且臣聞勇略震主者身危，而功蓋天下者不賞。",
    "literal": "",
    "idiomatic": ""
  },
  "s0273": {
    "chinese": "臣請言大王功略：足下涉西河，虜魏王，禽夏說，引兵下井陘，誅成安君，徇趙，脅燕，定齊，南摧楚人之兵二十萬，東殺龍且，西鄉以報，此所謂功無二於天下，而略不世出者也。",
    "literal": "",
    "idiomatic": ""
  },
  "s0274": {
    "chinese": "今足下戴震主之威，挾不賞之功，歸楚，楚人不信；",
    "literal": "",
    "idiomatic": ""
  },
  "s0275": {
    "chinese": "歸漢，漢人震恐：足下欲持是安歸乎？",
    "literal": "",
    "idiomatic": ""
  },
  "s0276": {
    "chinese": "夫勢在人臣之位而有震主之威，名高天下，竊為足下危之。」",
    "literal": "",
    "idiomatic": ""
  },
  "s0277": {
    "chinese": "韓信謝曰：「先生且休矣，吾將念之。」",
    "literal": "",
    "idiomatic": ""
  },
  "s0279": {
    "chinese": "後數日，蒯通復說曰：「夫聽者事之候也，計者事之機也，聽過計失而能久安者，鮮矣。",
    "literal": "",
    "idiomatic": ""
  },
  "s0280": {
    "chinese": "聽不失一二者，不可亂以言；",
    "literal": "",
    "idiomatic": ""
  },
  "s0281": {
    "chinese": "計不失本末者，不可紛以辭。",
    "literal": "",
    "idiomatic": ""
  },
  "s0282": {
    "chinese": "夫隨廝養之役者，失萬乘之權；",
    "literal": "",
    "idiomatic": ""
  },
  "s0283": {
    "chinese": "守儋石之祿者，闕卿相之位。",
    "literal": "",
    "idiomatic": ""
  },
  "s0284": {
    "chinese": "故知者決之斷也，疑者事之害也，審豪氂之小計，遺天下之大數，智誠知之，決弗敢行者，百事之禍也。",
    "literal": "",
    "idiomatic": ""
  },
  "s0285": {
    "chinese": "故曰『猛虎之猶豫，不若蜂蠆之致螫；",
    "literal": "",
    "idiomatic": ""
  },
  "s0286": {
    "chinese": "騏驥之跼躅，不如駑馬之安步；",
    "literal": "",
    "idiomatic": ""
  },
  "s0287": {
    "chinese": "孟賁之狐疑，不如庸夫之必至也；",
    "literal": "",
    "idiomatic": ""
  },
  "s0288": {
    "chinese": "雖有舜禹之智，吟而不言，不如瘖聾之指麾也』。",
    "literal": "",
    "idiomatic": ""
  },
  "s0289": {
    "chinese": "此言貴能行之。",
    "literal": "",
    "idiomatic": ""
  },
  "s0290": {
    "chinese": "夫功者難成而易敗，時者難得而易失也。",
    "literal": "",
    "idiomatic": ""
  },
  "s0291": {
    "chinese": "時乎時，不再來。",
    "literal": "",
    "idiomatic": ""
  },
  "s0292": {
    "chinese": "願足下詳察之。」",
    "literal": "",
    "idiomatic": ""
  },
  "s0293": {
    "chinese": "韓信猶豫不忍倍漢，又自以為功多，漢終不奪我齊，遂謝蒯通。",
    "literal": "",
    "idiomatic": ""
  },
  "s0294": {
    "chinese": "蒯通說不聽，已詳狂為巫。",
    "literal": "",
    "idiomatic": ""
  },
  "s0295": {
    "chinese": "漢王之困固陵，用張良計，召齊王信，遂將兵會垓下。",
    "literal": "",
    "idiomatic": ""
  },
  "s0296": {
    "chinese": "項羽已破，高祖襲奪齊王軍。",
    "literal": "",
    "idiomatic": ""
  },
  "s0297": {
    "chinese": "漢五年正月，徙齊王信為楚王，都下邳。",
    "literal": "",
    "idiomatic": ""
  },
  "s0298": {
    "chinese": "信至國，召所從食漂母，賜千金。",
    "literal": "",
    "idiomatic": ""
  },
  "s0299": {
    "chinese": "及下鄉南昌亭長，賜百錢，曰：「公，小人也，為德不卒。」",
    "literal": "",
    "idiomatic": ""
  },
  "s0300": {
    "chinese": "召辱己之少年令出胯下者以為楚中尉。",
    "literal": "",
    "idiomatic": ""
  },
  "s0301": {
    "chinese": "告諸將相曰：「此壯士也。",
    "literal": "",
    "idiomatic": ""
  },
  "s0302": {
    "chinese": "方辱我時，我寧不能殺之邪？",
    "literal": "",
    "idiomatic": ""
  },
  "s0303": {
    "chinese": "殺之無名，故忍而就於此。」",
    "literal": "",
    "idiomatic": ""
  },
  "s0305": {
    "chinese": "項王亡將鐘離眛家在伊廬，素與信善。",
    "literal": "",
    "idiomatic": ""
  },
  "s0306": {
    "chinese": "項王死後，亡歸信。",
    "literal": "",
    "idiomatic": ""
  },
  "s0307": {
    "chinese": "漢王怨眛，聞其在楚，詔楚捕眛。",
    "literal": "",
    "idiomatic": ""
  },
  "s0308": {
    "chinese": "信初之國，行縣邑，陳兵出入。",
    "literal": "",
    "idiomatic": ""
  },
  "s0309": {
    "chinese": "漢六年，人有上書告楚王信反。",
    "literal": "",
    "idiomatic": ""
  },
  "s0310": {
    "chinese": "高帝以陳平計，天子巡狩會諸侯，南方有雲夢，發使告諸侯會陳：「吾將游雲夢。」",
    "literal": "",
    "idiomatic": ""
  },
  "s0311": {
    "chinese": "實欲襲信，信弗知。",
    "literal": "",
    "idiomatic": ""
  },
  "s0312": {
    "chinese": "高祖且至楚，信欲發兵反，自度無罪，欲謁上，恐見禽。",
    "literal": "",
    "idiomatic": ""
  },
  "s0313": {
    "chinese": "人或說信曰：「斬眛謁上，上必喜，無患。」",
    "literal": "",
    "idiomatic": ""
  },
  "s0314": {
    "chinese": "信見眛計事。",
    "literal": "",
    "idiomatic": ""
  },
  "s0315": {
    "chinese": "眛曰：「漢所以不擊取楚，以眛在公所。",
    "literal": "",
    "idiomatic": ""
  },
  "s0316": {
    "chinese": "若欲捕我以自媚於漢，吾今日死，公亦隨手亡矣。」",
    "literal": "",
    "idiomatic": ""
  },
  "s0317": {
    "chinese": "乃罵信曰：「公非長者！」",
    "literal": "",
    "idiomatic": ""
  },
  "s0318": {
    "chinese": "卒自剄。",
    "literal": "",
    "idiomatic": ""
  },
  "s0319": {
    "chinese": "信持其首，謁高祖於陳。",
    "literal": "",
    "idiomatic": ""
  },
  "s0320": {
    "chinese": "上令武士縛信，載後車。",
    "literal": "",
    "idiomatic": ""
  },
  "s0321": {
    "chinese": "信曰：「果若人言，『狡兔死，良狗亨；",
    "literal": "",
    "idiomatic": ""
  },
  "s0322": {
    "chinese": "高鳥盡，良弓藏；",
    "literal": "",
    "idiomatic": ""
  },
  "s0323": {
    "chinese": "敵國破，謀臣亡。』",
    "literal": "",
    "idiomatic": ""
  },
  "s0324": {
    "chinese": "天下已定，我固當亨！」",
    "literal": "",
    "idiomatic": ""
  },
  "s0325": {
    "chinese": "上曰：「人告公反。」",
    "literal": "",
    "idiomatic": ""
  },
  "s0326": {
    "chinese": "遂械系信。",
    "literal": "",
    "idiomatic": ""
  },
  "s0327": {
    "chinese": "至雒陽，赦信罪，以為淮陰侯。",
    "literal": "",
    "idiomatic": ""
  },
  "s0328": {
    "chinese": "信知漢王畏惡其能，常稱病不朝從。",
    "literal": "",
    "idiomatic": ""
  },
  "s0329": {
    "chinese": "信由此日夜怨望，居常鞅鞅，羞與絳、灌等列。",
    "literal": "",
    "idiomatic": ""
  },
  "s0330": {
    "chinese": "信嘗過樊將軍噲，噲跪拜送迎，言稱臣，曰：「大王乃肯臨臣！」",
    "literal": "",
    "idiomatic": ""
  },
  "s0331": {
    "chinese": "信出門，笑曰：「生乃與噲等為伍！」",
    "literal": "",
    "idiomatic": ""
  },
  "s0332": {
    "chinese": "上常從容與信言諸將能不，各有差。",
    "literal": "",
    "idiomatic": ""
  },
  "s0333": {
    "chinese": "上問曰：「如我能將幾何？」",
    "literal": "",
    "idiomatic": ""
  },
  "s0334": {
    "chinese": "信曰：「陛下不過能將十萬。」",
    "literal": "",
    "idiomatic": ""
  },
  "s0335": {
    "chinese": "上曰：「於君何如？」",
    "literal": "",
    "idiomatic": ""
  },
  "s0336": {
    "chinese": "曰：「臣多多而益善耳。」",
    "literal": "",
    "idiomatic": ""
  },
  "s0337": {
    "chinese": "上笑曰：「多多益善，何為為我禽？」",
    "literal": "",
    "idiomatic": ""
  },
  "s0338": {
    "chinese": "信曰：「陛下不能將兵，而善將將，此乃言之所以為陛下禽也。",
    "literal": "",
    "idiomatic": ""
  },
  "s0339": {
    "chinese": "且陛下所謂天授，非人力也。」",
    "literal": "",
    "idiomatic": ""
  },
  "s0341": {
    "chinese": "陳豨拜為鉅鹿守，辭於淮陰侯。",
    "literal": "",
    "idiomatic": ""
  },
  "s0342": {
    "chinese": "淮陰侯挈其手，辟左右與之步於庭，仰天嘆曰：「子可與言乎？",
    "literal": "",
    "idiomatic": ""
  },
  "s0343": {
    "chinese": "欲與子有言也。」",
    "literal": "",
    "idiomatic": ""
  },
  "s0344": {
    "chinese": "豨曰：「唯將軍令之。」",
    "literal": "",
    "idiomatic": ""
  },
  "s0345": {
    "chinese": "淮陰侯曰：「公之所居，天下精兵處也；",
    "literal": "",
    "idiomatic": ""
  },
  "s0346": {
    "chinese": "而公，陛下之信幸臣也。",
    "literal": "",
    "idiomatic": ""
  },
  "s0347": {
    "chinese": "人言公之畔，陛下必不信；",
    "literal": "",
    "idiomatic": ""
  },
  "s0348": {
    "chinese": "再至，陛下乃疑矣；",
    "literal": "",
    "idiomatic": ""
  },
  "s0349": {
    "chinese": "三至，必怒而自將。",
    "literal": "",
    "idiomatic": ""
  },
  "s0350": {
    "chinese": "吾為公從中起，天下可圖也。」",
    "literal": "",
    "idiomatic": ""
  },
  "s0351": {
    "chinese": "陳豨素知其能也，信之，曰：「謹奉教！」",
    "literal": "",
    "idiomatic": ""
  },
  "s0352": {
    "chinese": "漢十年，陳豨果反。",
    "literal": "",
    "idiomatic": ""
  },
  "s0353": {
    "chinese": "上自將而往，信病不從。",
    "literal": "",
    "idiomatic": ""
  },
  "s0354": {
    "chinese": "陰使人至豨所，曰：「弟舉兵，吾從此助公。」",
    "literal": "",
    "idiomatic": ""
  },
  "s0355": {
    "chinese": "信乃謀與家臣夜詐詔赦諸官徒奴，欲發以襲呂后、太子。",
    "literal": "",
    "idiomatic": ""
  },
  "s0356": {
    "chinese": "部署已定，待豨報。",
    "literal": "",
    "idiomatic": ""
  },
  "s0357": {
    "chinese": "其舍人得罪於信，信囚，欲殺之。",
    "literal": "",
    "idiomatic": ""
  },
  "s0358": {
    "chinese": "舍人弟上變，告信欲反狀於呂后。",
    "literal": "",
    "idiomatic": ""
  },
  "s0359": {
    "chinese": "呂后欲召，恐其黨不就，乃與蕭相國謀，詐令人從上所來，言豨已得死，列侯群臣皆賀。",
    "literal": "",
    "idiomatic": ""
  },
  "s0360": {
    "chinese": "相國紿信曰：「雖疾，彊入賀。」",
    "literal": "",
    "idiomatic": ""
  },
  "s0361": {
    "chinese": "信入，呂后使武士縛信，斬之長樂鐘室。",
    "literal": "",
    "idiomatic": ""
  },
  "s0362": {
    "chinese": "信方斬，曰：「吾悔不用蒯通之計，乃為兒女子所詐，豈非天哉！」",
    "literal": "",
    "idiomatic": ""
  },
  "s0363": {
    "chinese": "遂夷信三族。",
    "literal": "",
    "idiomatic": ""
  },
  "s0364": {
    "chinese": "高祖已從豨軍來，至，見信死，且喜且憐之，問：「信死亦何言？」",
    "literal": "",
    "idiomatic": ""
  },
  "s0365": {
    "chinese": "呂后曰：「信言恨不用蒯通計。」",
    "literal": "",
    "idiomatic": ""
  },
  "s0366": {
    "chinese": "高祖曰：「是齊辯士也。」",
    "literal": "",
    "idiomatic": ""
  },
  "s0367": {
    "chinese": "乃詔齊捕蒯通。",
    "literal": "",
    "idiomatic": ""
  },
  "s0368": {
    "chinese": "蒯通至，上曰：「若教淮陰侯反乎？」",
    "literal": "",
    "idiomatic": ""
  },
  "s0369": {
    "chinese": "對曰：「然，臣固教之。",
    "literal": "",
    "idiomatic": ""
  },
  "s0370": {
    "chinese": "豎子不用臣之策，故令自夷於此。",
    "literal": "",
    "idiomatic": ""
  },
  "s0371": {
    "chinese": "如彼豎子用臣之計，陛下安得而夷之乎！」",
    "literal": "",
    "idiomatic": ""
  },
  "s0372": {
    "chinese": "上怒曰：「亨之。」",
    "literal": "",
    "idiomatic": ""
  },
  "s0373": {
    "chinese": "通曰：「嗟乎，冤哉亨也！」",
    "literal": "",
    "idiomatic": ""
  },
  "s0374": {
    "chinese": "上曰：「若教韓信反，何冤？」",
    "literal": "",
    "idiomatic": ""
  },
  "s0375": {
    "chinese": "對曰：「秦之綱絕而維弛，山東大擾，異姓并起，英俊烏集。",
    "literal": "",
    "idiomatic": ""
  },
  "s0376": {
    "chinese": "秦失其鹿，天下共逐之，於是高材疾足者先得焉。",
    "literal": "",
    "idiomatic": ""
  },
  "s0377": {
    "chinese": "蹠之狗吠堯，堯非不仁，狗因吠非其主。",
    "literal": "",
    "idiomatic": ""
  },
  "s0378": {
    "chinese": "當是時，臣唯獨知韓信，非知陛下也。",
    "literal": "",
    "idiomatic": ""
  },
  "s0379": {
    "chinese": "且天下銳精持鋒欲為陛下所為者甚眾，顧力不能耳。",
    "literal": "",
    "idiomatic": ""
  },
  "s0380": {
    "chinese": "又可盡亨之邪？」",
    "literal": "",
    "idiomatic": ""
  },
  "s0381": {
    "chinese": "高帝曰：「置之。」",
    "literal": "",
    "idiomatic": ""
  },
  "s0382": {
    "chinese": "乃釋通之罪。",
    "literal": "",
    "idiomatic": ""
  },
  "s0383": {
    "chinese": "太史公曰：吾如淮陰，淮陰人為余言，韓信雖為布衣時，其志與眾異。",
    "literal": "",
    "idiomatic": ""
  },
  "s0384": {
    "chinese": "其母死，貧無以葬，然乃行營高敞地，令其旁可置萬家。",
    "literal": "",
    "idiomatic": ""
  },
  "s0385": {
    "chinese": "余視其母冢，良然。",
    "literal": "",
    "idiomatic": ""
  },
  "s0386": {
    "chinese": "假令韓信學道謙讓，不伐己功，不矜其能，則庶幾哉，於漢家勳可以比周、召、太公之徒，後世血食矣。",
    "literal": "",
    "idiomatic": ""
  },
  "s0387": {
    "chinese": "不務出此，而天下已集，乃謀畔逆，夷滅宗族，不亦宜乎！",
    "literal": "",
    "idiomatic": ""
  }
}