{
  "s0151": {
    "chinese": "將行，秦官，景帝中六年更名大長秋，或用中人，或用士人。",
    "literal": "",
    "idiomatic": ""
  },
  "s0152": {
    "chinese": "典屬國，秦官，掌蠻夷降者。",
    "literal": "",
    "idiomatic": ""
  },
  "s0153": {
    "chinese": "武帝元狩三年昆邪王降，復增屬國，置都尉、丞、候、千人。",
    "literal": "",
    "idiomatic": ""
  },
  "s0154": {
    "chinese": "屬官，九譯令。",
    "literal": "",
    "idiomatic": ""
  },
  "s0155": {
    "chinese": "成帝河平元年省并大鴻臚。",
    "literal": "",
    "idiomatic": ""
  },
  "s0156": {
    "chinese": "水衡都尉，武帝元鼎二年初置，掌上林苑，有五丞。",
    "literal": "",
    "idiomatic": ""
  },
  "s0157": {
    "chinese": "屬官有上林、均輸、御羞、禁圃、輯濯、鍾官、技巧、六廄、辯銅九官令丞。",
    "literal": "",
    "idiomatic": ""
  },
  "s0158": {
    "chinese": "又衡官、水司空、都水、農倉，又甘泉上林、都水七官長丞皆屬焉。",
    "literal": "",
    "idiomatic": ""
  },
  "s0159": {
    "chinese": "上林有八丞十二尉，均輸四丞，御羞兩丞，都水三丞，禁圃兩尉，甘泉上林四丞。",
    "literal": "",
    "idiomatic": ""
  },
  "s0160": {
    "chinese": "成帝建始二年省技巧、六廄官。",
    "literal": "",
    "idiomatic": ""
  },
  "s0161": {
    "chinese": "王莽改水衡都尉曰予虞。",
    "literal": "",
    "idiomatic": ""
  },
  "s0162": {
    "chinese": "初，御羞、上林、衡官及鑄錢皆屬少府。",
    "literal": "",
    "idiomatic": ""
  },
  "s0163": {
    "chinese": "內史，周官，秦因之，掌治京師。",
    "literal": "",
    "idiomatic": ""
  },
  "s0164": {
    "chinese": "景帝二年分置左內史。",
    "literal": "",
    "idiomatic": ""
  },
  "s0165": {
    "chinese": "右內史武帝太初元年更名京兆尹，屬官有長安市、廚兩令丞，又都水、鐵官兩長丞。",
    "literal": "",
    "idiomatic": ""
  },
  "s0166": {
    "chinese": "左內史更名左馮翊，屬官有廩犧令丞尉。",
    "literal": "",
    "idiomatic": ""
  },
  "s0167": {
    "chinese": "又左都水、鐵官、雲壘、長安四市四長丞皆屬焉。",
    "literal": "",
    "idiomatic": ""
  },
  "s0168": {
    "chinese": "主爵中尉，秦官，掌列侯。",
    "literal": "",
    "idiomatic": ""
  },
  "s0169": {
    "chinese": "景帝中六年更名都尉，武帝太初元年更名右扶風，治內史右地。",
    "literal": "",
    "idiomatic": ""
  },
  "s0170": {
    "chinese": "屬官有掌畜令丞。",
    "literal": "",
    "idiomatic": ""
  },
  "s0171": {
    "chinese": "又有都水、鐵官、廄、廱廚四長丞皆屬焉。",
    "literal": "",
    "idiomatic": ""
  },
  "s0172": {
    "chinese": "與左馮翊、京兆尹是為三輔，皆有兩丞。",
    "literal": "",
    "idiomatic": ""
  },
  "s0173": {
    "chinese": "列侯更屬大鴻臚。",
    "literal": "",
    "idiomatic": ""
  },
  "s0174": {
    "chinese": "元鼎四年更置二輔都尉、都尉丞各一人。",
    "literal": "",
    "idiomatic": ""
  },
  "s0175": {
    "chinese": "自太子太傅至右扶風，皆秩二千石，丞六百石。",
    "literal": "",
    "idiomatic": ""
  },
  "s0176": {
    "chinese": "護軍都尉，秦官，武帝元狩四年屬大司馬，成帝綏和元年居大司馬府比司直，哀帝元壽元年更名司寇，平帝元始元年更名護軍。",
    "literal": "",
    "idiomatic": ""
  },
  "s0177": {
    "chinese": "司隸校尉，周官，武帝征和四年初置。",
    "literal": "",
    "idiomatic": ""
  },
  "s0178": {
    "chinese": "持節，從中都官徒千二百人，捕巫蠱，督大姦猾。",
    "literal": "",
    "idiomatic": ""
  },
  "s0179": {
    "chinese": "後罷其兵。",
    "literal": "",
    "idiomatic": ""
  },
  "s0180": {
    "chinese": "察三輔、三河、弘農。",
    "literal": "",
    "idiomatic": ""
  },
  "s0181": {
    "chinese": "元帝初元四年去節。",
    "literal": "",
    "idiomatic": ""
  },
  "s0182": {
    "chinese": "成帝元延四年省。",
    "literal": "",
    "idiomatic": ""
  },
  "s0183": {
    "chinese": "綏和二年，哀帝復置，但為司隸，冠進賢冠，屬大司空，比司直。",
    "literal": "",
    "idiomatic": ""
  },
  "s0184": {
    "chinese": "城門校尉掌京師城門屯兵，有司馬、十二城門候。",
    "literal": "",
    "idiomatic": ""
  },
  "s0185": {
    "chinese": "中壘校尉掌北軍壘門內，外掌西域。",
    "literal": "",
    "idiomatic": ""
  },
  "s0186": {
    "chinese": "屯騎校尉掌騎士。",
    "literal": "",
    "idiomatic": ""
  },
  "s0187": {
    "chinese": "步兵校尉掌上林苑門屯兵。",
    "literal": "",
    "idiomatic": ""
  },
  "s0188": {
    "chinese": "越騎校尉掌越騎。",
    "literal": "",
    "idiomatic": ""
  },
  "s0189": {
    "chinese": "長水校尉掌長水宣曲胡騎。",
    "literal": "",
    "idiomatic": ""
  },
  "s0190": {
    "chinese": "又有胡騎校尉，掌池陽胡騎，不常置。",
    "literal": "",
    "idiomatic": ""
  },
  "s0191": {
    "chinese": "射聲校尉掌待詔射聲士。",
    "literal": "",
    "idiomatic": ""
  },
  "s0192": {
    "chinese": "虎賁校尉掌輕車。",
    "literal": "",
    "idiomatic": ""
  },
  "s0193": {
    "chinese": "凡八校尉，皆武帝初置，有丞、司馬。",
    "literal": "",
    "idiomatic": ""
  },
  "s0194": {
    "chinese": "自司隸至虎賁校尉，秩皆二千石。",
    "literal": "",
    "idiomatic": ""
  },
  "s0195": {
    "chinese": "西域都護加官，宣帝地節二年初置，以騎都尉、諫大夫使護西域三十六國，有副校尉，秩比二千石，丞一人，司馬、候、千人各二人。",
    "literal": "",
    "idiomatic": ""
  },
  "s0196": {
    "chinese": "戊己校尉，元帝初元元年置，有丞、司馬各一人，候五人，秩比六百石。",
    "literal": "",
    "idiomatic": ""
  },
  "s0197": {
    "chinese": "奉軍都尉掌御乘輿車，駙馬都尉掌駙馬，皆武帝初置，秩比二千石。",
    "literal": "",
    "idiomatic": ""
  },
  "s0198": {
    "chinese": "侍中、左右曹、諸吏、散騎、中常侍，皆加官，所加或列侯、將軍、卿大夫、將、都尉、尚書、太醫、太官令至郎中，亡員，多至數十人。",
    "literal": "",
    "idiomatic": ""
  },
  "s0199": {
    "chinese": "侍中、中常侍得入禁中，諸曹受尚書事，諸吏得舉法，散騎騎並乘輿車。",
    "literal": "",
    "idiomatic": ""
  },
  "s0200": {
    "chinese": "給事中亦加官，所加或大夫、博士、議郎，掌顧問應對，位次中常侍。",
    "literal": "",
    "idiomatic": ""
  }
}