{
  "s0201": {
    "chinese": "《詩》曰『毋曰高高在上，陟降厥士，日監在茲』，言天之日監王者之處也。",
    "literal": "",
    "idiomatic": ""
  },
  "s0202": {
    "chinese": "又曰『乃眷西顧，此維予宅』，言天以文王之都為居也。",
    "literal": "",
    "idiomatic": ""
  },
  "s0203": {
    "chinese": "宜於長安定南北郊，為萬世基。」",
    "literal": "",
    "idiomatic": ""
  },
  "s0204": {
    "chinese": "天子從之。",
    "literal": "",
    "idiomatic": ""
  },
  "s0205": {
    "chinese": "既定，衡言：「甘泉泰畤紫壇，八觚宣通象八方。",
    "literal": "",
    "idiomatic": ""
  },
  "s0206": {
    "chinese": "五帝壇周環其下，又有群神之壇。",
    "literal": "",
    "idiomatic": ""
  },
  "s0207": {
    "chinese": "以尚書禋六宗、望山川、遍群神之義，紫壇有文章采鏤黼黻之飾及玉、女樂，石壇、僊人祠，瘞鸞路、騂駒、寓龍馬，不能得其象於古。",
    "literal": "",
    "idiomatic": ""
  },
  "s0208": {
    "chinese": "臣聞郊紫壇饗帝之義，埽地而祭，上質也。",
    "literal": "",
    "idiomatic": ""
  },
  "s0209": {
    "chinese": "歌大呂舞雲門以俟天神，歌太蔟舞咸池以俟地祇，其牲用犢，其席槁峵，其器陶匏，皆因天地之性，貴誠上質，不敢修其文也。",
    "literal": "",
    "idiomatic": ""
  },
  "s0210": {
    "chinese": "以為神祇功德至大，雖修精微而備庶物，猶不足以報功，唯至誠為可，致上質不飾，以章天德。",
    "literal": "",
    "idiomatic": ""
  },
  "s0211": {
    "chinese": "紫壇偽飾女樂、鸞路、騂駒、龍馬、石壇之屬，宜皆勿修。」",
    "literal": "",
    "idiomatic": ""
  },
  "s0212": {
    "chinese": "衡又言：「王者各以其禮制事天地，非因異世所立而繼之。",
    "literal": "",
    "idiomatic": ""
  },
  "s0213": {
    "chinese": "今雍鄜、密、上下畤，本秦侯各以其意所立，非禮之所載術也。",
    "literal": "",
    "idiomatic": ""
  },
  "s0214": {
    "chinese": "漢興之初，儀制未及定，即且因秦故祠，復立北畤。",
    "literal": "",
    "idiomatic": ""
  },
  "s0215": {
    "chinese": "今既稽古，建定天地之大禮，郊見上帝，青赤白黃黑五方之帝皆畢陳，各有位饌，祭祀備具。",
    "literal": "",
    "idiomatic": ""
  },
  "s0216": {
    "chinese": "諸侯所妄造，王者不當長遵。",
    "literal": "",
    "idiomatic": ""
  },
  "s0217": {
    "chinese": "及北畤，未定時所立，不宜復修。」",
    "literal": "",
    "idiomatic": ""
  },
  "s0218": {
    "chinese": "天子皆從焉。",
    "literal": "",
    "idiomatic": ""
  },
  "s0219": {
    "chinese": "及陳寶祠，由是皆罷。",
    "literal": "",
    "idiomatic": ""
  },
  "s0220": {
    "chinese": "明年，上始祀南郊，赦奉郊之縣及中都官耐罪囚徒。",
    "literal": "",
    "idiomatic": ""
  },
  "s0221": {
    "chinese": "是歲衡、譚復條奏：「長安廚官縣官給祠郡國候神方士使者所祠，凡六百八十三所，其二百八所應禮，及疑無明文，可奉祠如故。",
    "literal": "",
    "idiomatic": ""
  },
  "s0222": {
    "chinese": "其餘四百七十五所不應禮，或復重，請皆罷。」",
    "literal": "",
    "idiomatic": ""
  },
  "s0223": {
    "chinese": "奏可。",
    "literal": "",
    "idiomatic": ""
  },
  "s0224": {
    "chinese": "本雍舊祠二百三所，唯山川諸星十五所為應禮云。",
    "literal": "",
    "idiomatic": ""
  },
  "s0225": {
    "chinese": "若諸布、諸嚴、諸逐，皆罷。",
    "literal": "",
    "idiomatic": ""
  },
  "s0226": {
    "chinese": "杜主有五祠，置其一。",
    "literal": "",
    "idiomatic": ""
  },
  "s0227": {
    "chinese": "又罷高祖所立梁、晉、秦、荊巫、九天、南山、萊中之屬，及孝文渭陽、孝武薄忌泰一、三一、黃帝、冥羊、馬行、泰一、皋山山君、武夷、夏后啟母石、萬里沙、八神、延年之屬，及孝宣參山、蓬山、之罘、成山、萊山、四時、蚩尤、勞谷、五床、僊人、玉女、徑路、黃帝、天神、原水之屬，皆罷。",
    "literal": "",
    "idiomatic": ""
  },
  "s0228": {
    "chinese": "候神方士使者副佐、本草待詔七十餘人皆歸家。",
    "literal": "",
    "idiomatic": ""
  },
  "s0229": {
    "chinese": "誣神者殃及三世。』",
    "literal": "",
    "idiomatic": ""
  },
  "s0230": {
    "chinese": "恐其咎不獨止禹等。」",
    "literal": "",
    "idiomatic": ""
  },
  "s0231": {
    "chinese": "上意恨之。",
    "literal": "",
    "idiomatic": ""
  },
  "s0232": {
    "chinese": "後上以無繼嗣故，今皇太后詔有司曰：「蓋聞王者承事天地，交接泰一，尊莫著於祭祀。",
    "literal": "",
    "idiomatic": ""
  },
  "s0233": {
    "chinese": "孝武皇帝大聖通明，始建上下之祀，營泰畤於甘泉，定后土於汾陰，而神祇安之，饗國長久，子孫蕃滋，累世遵業，福流於今。",
    "literal": "",
    "idiomatic": ""
  },
  "s0234": {
    "chinese": "今皇帝寬仁孝順，奉循聖緒，靡有大愆，而久無繼嗣。",
    "literal": "",
    "idiomatic": ""
  },
  "s0235": {
    "chinese": "思其咎職，殆在徙南北郊，違先帝之制，改神祇舊位，失天地之心，以妨繼嗣之福。",
    "literal": "",
    "idiomatic": ""
  },
  "s0236": {
    "chinese": "春秋六十，未見皇孫，食不甘味，寢不安席，朕甚悼焉。",
    "literal": "",
    "idiomatic": ""
  },
  "s0237": {
    "chinese": "春秋大復古，善順祀。",
    "literal": "",
    "idiomatic": ""
  },
  "s0238": {
    "chinese": "其復甘泉泰畤，汾陰后土如故，及雍五畤、陳寶祠在陳倉者。」",
    "literal": "",
    "idiomatic": ""
  },
  "s0239": {
    "chinese": "天子復親郊禮如前。",
    "literal": "",
    "idiomatic": ""
  },
  "s0240": {
    "chinese": "又復長安、雍及郡國祠著明者且半。",
    "literal": "",
    "idiomatic": ""
  },
  "s0241": {
    "chinese": "成帝末年頗好鬼神，亦以無繼嗣故，多上書言祭祀方術者，皆得待詔，祠祭上林苑中長安城旁，費用甚多，然無大貴盛者，谷永說上曰：「臣聞明於天地之性，不可或以神怪；",
    "literal": "",
    "idiomatic": ""
  },
  "s0242": {
    "chinese": "知萬物之情，不可罔以非類。",
    "literal": "",
    "idiomatic": ""
  },
  "s0243": {
    "chinese": "諸背仁義之正道，不遵五經之法言，而盛稱奇怪鬼神，廣崇祭祀之方，求報無福之祠，及言世有僊人，服食不終之藥，揽興輕舉，登遐倒景，覽觀縣圃，浮游蓬萊，耕耘五德，朝種暮穫，與山石無極，黃冶變化，堅冰淖溺，化色五倉之術者，皆姦人惑眾，挾左道，懷詐偽，以欺罔世主。",
    "literal": "",
    "idiomatic": ""
  },
  "s0244": {
    "chinese": "聽其言，洋洋滿耳，若將可遇；",
    "literal": "",
    "idiomatic": ""
  },
  "s0245": {
    "chinese": "求之，盪盪如係風捕景，終不可得。",
    "literal": "",
    "idiomatic": ""
  },
  "s0246": {
    "chinese": "是以明王距而不聽，聖人絕而不語。",
    "literal": "",
    "idiomatic": ""
  },
  "s0247": {
    "chinese": "昔周史萇弘欲以鬼神之術輔尊靈王會朝諸侯，而周室愈微，諸侯愈叛。",
    "literal": "",
    "idiomatic": ""
  },
  "s0248": {
    "chinese": "楚懷王隆祭祀，事鬼神，欲以獲福助，卻秦師，而兵挫地削，身辱國危。",
    "literal": "",
    "idiomatic": ""
  },
  "s0249": {
    "chinese": "秦始皇初并天下，甘心於神僊之道，遣徐福、韓終之屬多齎童男童女入海求神采藥，因逃不還，天下怨恨。",
    "literal": "",
    "idiomatic": ""
  },
  "s0250": {
    "chinese": "漢興，新垣平、齊人少翁、公孫卿、欒大等，皆以僊人黃冶祭祠事鬼使物入海求神采藥貴幸，賞賜累千金。",
    "literal": "",
    "idiomatic": ""
  }
}