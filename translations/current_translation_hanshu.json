{
  "metadata": {
    "book": "hanshu",
    "chapter": "014",
    "file": "data/hanshu/014.json"
  },
  "sentences": [
    {
      "id": "s0001",
      "chinese": "昔周監於二代，三聖制法，立爵五等，封國八百，同姓五十有餘。",
      "literal": "",
      "idiomatic": ""
    },
    {
      "id": "s0002",
      "chinese": "周公、康叔建於魯、衛，各數百里；",
      "literal": "",
      "idiomatic": ""
    },
    {
      "id": "s0003",
      "chinese": "太公於齊，亦五侯九伯之地。",
      "literal": "",
      "idiomatic": ""
    },
    {
      "id": "s0004",
      "chinese": "詩載其制曰：「介人惟藩，大師惟垣。",
      "literal": "",
      "idiomatic": ""
    },
    {
      "id": "s0005",
      "chinese": "大邦惟屏，大宗惟翰。",
      "literal": "",
      "idiomatic": ""
    },
    {
      "id": "s0006",
      "chinese": "懷德惟寧，宗子惟城。",
      "literal": "",
      "idiomatic": ""
    },
    {
      "id": "s0007",
      "chinese": "母俾城壞，毋獨斯畏。」",
      "literal": "",
      "idiomatic": ""
    },
    {
      "id": "s0008",
      "chinese": "所以親親賢賢，褒表功德，關諸盛衰，深根固本，為不可拔者也。",
      "literal": "",
      "idiomatic": ""
    },
    {
      "id": "s0009",
      "chinese": "故盛則周、邵相其治，致刑錯；",
      "literal": "",
      "idiomatic": ""
    },
    {
      "id": "s0010",
      "chinese": "衰則五伯扶其弱，與共守。",
      "literal": "",
      "idiomatic": ""
    },
    {
      "id": "s0011",
      "chinese": "自幽、平之後，日以陵夷，至虖阨挢河洛之間，分為二周，有逃責之臺，被竊鈇之言。",
      "literal": "",
      "idiomatic": ""
    },
    {
      "id": "s0012",
      "chinese": "然天下謂之共主，彊大弗之敢傾。",
      "literal": "",
      "idiomatic": ""
    },
    {
      "id": "s0013",
      "chinese": "歷載八百餘年，數極德盡，既於王赧，降為庶人，用天年終。",
      "literal": "",
      "idiomatic": ""
    },
    {
      "id": "s0014",
      "chinese": "號位已絕於天下，尚猶枝葉相持，莫得居其虛位，海內無主，三十餘年。",
      "literal": "",
      "idiomatic": ""
    },
    {
      "id": "s0015",
      "chinese": "秦據勢勝之地，騁狙詐之兵，蠶食山東，壹切取勝。",
      "literal": "",
      "idiomatic": ""
    }
  ]
}