{
  "metadata": {
    "book": "hanshu",
    "chapter": "005",
    "file": "data/hanshu/005.json"
  },
  "sentences": [
    {
      "id": "s0106",
      "chinese": "乃遂立辟彊為河間王，章為城陽王，興居為濟北王。",
      "literal": "",
      "idiomatic": ""
    },
    {
      "id": "s0107",
      "chinese": "因立皇子武為代王，參為太原王，揖為梁王。",
      "literal": "",
      "idiomatic": ""
    },
    {
      "id": "s0108",
      "chinese": "五月，詔曰：「古之治天下，朝有進善之旌，誹謗之木，所以通治道而來諫者也。",
      "literal": "",
      "idiomatic": ""
    },
    {
      "id": "s0109",
      "chinese": "今法有誹謗訞言之罪， 是使眾臣不敢盡情，而上無由聞過失也。",
      "literal": "",
      "idiomatic": ""
    },
    {
      "id": "s0110",
      "chinese": "將何以來遠方之賢良？",
      "literal": "",
      "idiomatic": ""
    },
    {
      "id": "s0111",
      "chinese": "其除之。",
      "literal": "",
      "idiomatic": ""
    },
    {
      "id": "s0112",
      "chinese": "民或祝詛上，以相約而後相謾，吏以為大逆，其有他言，吏又以為誹謗。",
      "literal": "",
      "idiomatic": ""
    },
    {
      "id": "s0113",
      "chinese": "此細民之愚，無知 抵死，朕甚不取。",
      "literal": "",
      "idiomatic": ""
    },
    {
      "id": "s0114",
      "chinese": "自今以來，有犯此者勿聽治。」",
      "literal": "",
      "idiomatic": ""
    },
    {
      "id": "s0115",
      "chinese": "九月，初與郡守為銅虎符、竹使符。",
      "literal": "",
      "idiomatic": ""
    },
    {
      "id": "s0116",
      "chinese": "詔曰：「農，天下之大本也，民所恃以生也，而民或不務本而事末，故生不遂。",
      "literal": "",
      "idiomatic": ""
    },
    {
      "id": "s0117",
      "chinese": "朕憂其然，故今茲親率群臣農以勸之。",
      "literal": "",
      "idiomatic": ""
    },
    {
      "id": "s0118",
      "chinese": "其賜天下民今年田租之半。」",
      "literal": "",
      "idiomatic": ""
    },
    {
      "id": "s0119",
      "chinese": "三年冬十月丁酉晦，日有食之。",
      "literal": "",
      "idiomatic": ""
    },
    {
      "id": "s0120",
      "chinese": "十一月丁卯晦，日有蝕之。",
      "literal": "",
      "idiomatic": ""
    }
  ]
}