{
  "s0401": {
    "chinese": "王死，它姬子立為王，而康后有淫行，與王不相中，相危以法。",
    "literal": "",
    "idiomatic": ""
  },
  "s0402": {
    "chinese": "康后聞文成死，而欲自媚於上，乃遣欒大入，因樂成侯求見言方。",
    "literal": "",
    "idiomatic": ""
  },
  "s0403": {
    "chinese": "天子既誅文成，後悔其方不盡，及見欒大，大說。",
    "literal": "",
    "idiomatic": ""
  },
  "s0404": {
    "chinese": "大為人長美，言多方略，而敢為大言，處之不疑。",
    "literal": "",
    "idiomatic": ""
  },
  "s0405": {
    "chinese": "大言曰：「臣常往來海中，見安期、羨門之屬，顧以臣為賤，不信臣。",
    "literal": "",
    "idiomatic": ""
  },
  "s0406": {
    "chinese": "又以為康王諸侯耳，不足與方。",
    "literal": "",
    "idiomatic": ""
  },
  "s0407": {
    "chinese": "臣數以言康王，康王又不用臣。",
    "literal": "",
    "idiomatic": ""
  },
  "s0408": {
    "chinese": "臣之師曰：『黃金可成，而河決可塞，不死之藥可得，僊人可致也。』",
    "literal": "",
    "idiomatic": ""
  },
  "s0409": {
    "chinese": "然臣恐效文成，則方士皆掩口，惡敢言方哉！」",
    "literal": "",
    "idiomatic": ""
  },
  "s0410": {
    "chinese": "上曰：「",
    "literal": "",
    "idiomatic": ""
  },
  "s0411": {
    "chinese": "文成食馬肝死耳。",
    "literal": "",
    "idiomatic": ""
  },
  "s0412": {
    "chinese": "子誠能修其方，我何愛乎！」",
    "literal": "",
    "idiomatic": ""
  },
  "s0413": {
    "chinese": "大曰：「臣師非有求人，人者求之。",
    "literal": "",
    "idiomatic": ""
  },
  "s0414": {
    "chinese": "陛下必欲致之，則貴其使者，令為親屬，以客禮待之，勿卑，使各佩其信印，乃可使通言於神人。",
    "literal": "",
    "idiomatic": ""
  },
  "s0415": {
    "chinese": "神人尚肯邪不邪，尊其使然後可致也。」",
    "literal": "",
    "idiomatic": ""
  },
  "s0416": {
    "chinese": "於是上使驗小方，鬥棋，棋自相觸擊。",
    "literal": "",
    "idiomatic": ""
  },
  "s0417": {
    "chinese": "是時，上方憂河決而黃金不就，乃拜大為五利將軍。",
    "literal": "",
    "idiomatic": ""
  },
  "s0418": {
    "chinese": "居月餘，得四印；",
    "literal": "",
    "idiomatic": ""
  },
  "s0419": {
    "chinese": "得天士將軍、地士將軍、大通將軍印。",
    "literal": "",
    "idiomatic": ""
  },
  "s0420": {
    "chinese": "制詔御史：「昔禹疏九河，決四瀆。",
    "literal": "",
    "idiomatic": ""
  },
  "s0421": {
    "chinese": "間者，河溢皋陸，隄繇不息。",
    "literal": "",
    "idiomatic": ""
  },
  "s0422": {
    "chinese": "朕臨天下二十有八年，天若遺朕士而大通焉。",
    "literal": "",
    "idiomatic": ""
  },
  "s0423": {
    "chinese": "乾稱『飛龍』，『鴻漸于般』，朕意庶幾與焉。",
    "literal": "",
    "idiomatic": ""
  },
  "s0424": {
    "chinese": "其以二千戶封地士將軍大為樂通侯。」",
    "literal": "",
    "idiomatic": ""
  },
  "s0425": {
    "chinese": "賜列侯甲第，童千人。",
    "literal": "",
    "idiomatic": ""
  },
  "s0426": {
    "chinese": "乘輿斥車馬帷帳器物以充其家。",
    "literal": "",
    "idiomatic": ""
  },
  "s0427": {
    "chinese": "又以衛長公主妻之，齎金十萬斤，更名其邑曰當利公主。",
    "literal": "",
    "idiomatic": ""
  },
  "s0428": {
    "chinese": "天子親如五利之弟，使者存問共給，相屬於道。",
    "literal": "",
    "idiomatic": ""
  },
  "s0429": {
    "chinese": "自大主將相以下，皆置酒其家，獻遺之。",
    "literal": "",
    "idiomatic": ""
  },
  "s0430": {
    "chinese": "天子又刻玉印曰「天道將軍」，使使衣羽衣，夜立白茅上，五利將軍亦衣羽衣，立白茅上受印，以視不臣也。",
    "literal": "",
    "idiomatic": ""
  },
  "s0431": {
    "chinese": "而佩「天道」者，且為天子道天神也。",
    "literal": "",
    "idiomatic": ""
  },
  "s0432": {
    "chinese": "於是五利常夜祠其家，欲以下神。",
    "literal": "",
    "idiomatic": ""
  },
  "s0433": {
    "chinese": "後裝治行，東入海求其師云。",
    "literal": "",
    "idiomatic": ""
  },
  "s0434": {
    "chinese": "大見數月，佩六印，貴震天下，而海上燕齊之間，莫不搤掔而自言有禁方能神僊矣。",
    "literal": "",
    "idiomatic": ""
  },
  "s0435": {
    "chinese": "其夏六月，汾陰巫錦為民祠魏脽后土營旁，見地如鉤狀，掊視得鼎。",
    "literal": "",
    "idiomatic": ""
  },
  "s0436": {
    "chinese": "鼎大異於眾鼎，文鏤無款識，怪之，言吏。",
    "literal": "",
    "idiomatic": ""
  },
  "s0437": {
    "chinese": "吏告河東太守勝，勝以聞。",
    "literal": "",
    "idiomatic": ""
  },
  "s0438": {
    "chinese": "天子使驗問巫得鼎無姦詐，乃以禮祠，迎鼎至甘泉，從上行，薦之。",
    "literal": "",
    "idiomatic": ""
  },
  "s0439": {
    "chinese": "至中山，晏溫，有黃雲焉。",
    "literal": "",
    "idiomatic": ""
  },
  "s0440": {
    "chinese": "有鹿過，上自射之，因之以祭云。",
    "literal": "",
    "idiomatic": ""
  },
  "s0441": {
    "chinese": "至長安，公卿大夫皆議尊寶鼎。",
    "literal": "",
    "idiomatic": ""
  },
  "s0442": {
    "chinese": "天子曰：「間者河溢，歲數不登，故巡祭后土，祈為百姓育穀。",
    "literal": "",
    "idiomatic": ""
  },
  "s0443": {
    "chinese": "今年豐楙未報，鼎曷為出哉？」",
    "literal": "",
    "idiomatic": ""
  },
  "s0444": {
    "chinese": "有司皆言：「聞昔泰帝興神鼎一，一者一統，天地萬物所繫象也。",
    "literal": "",
    "idiomatic": ""
  },
  "s0445": {
    "chinese": "黃帝作寶鼎三，象天地人。",
    "literal": "",
    "idiomatic": ""
  },
  "s0446": {
    "chinese": "禹收九牧之金，鑄九鼎，象九州。",
    "literal": "",
    "idiomatic": ""
  },
  "s0447": {
    "chinese": "皆嘗鬺享上帝鬼神。",
    "literal": "",
    "idiomatic": ""
  },
  "s0448": {
    "chinese": "其空足曰鬲，以象三德，饗承天祜。",
    "literal": "",
    "idiomatic": ""
  },
  "s0449": {
    "chinese": "夏德衰，鼎遷於殷；",
    "literal": "",
    "idiomatic": ""
  },
  "s0450": {
    "chinese": "殷德衰，鼎遷於周；",
    "literal": "",
    "idiomatic": ""
  }
}