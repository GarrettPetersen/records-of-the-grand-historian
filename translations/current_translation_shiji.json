{
  "metadata": {
    "book": "shiji",
    "chapter": "085",
    "file": "data/shiji/085.json"
  },
  "sentences": [
    {
      "id": "3-s0032",
      "originalId": "s0032",
      "blockIndex": 3,
      "chinese": "今夫人事太子，甚愛而無子，不以此時蚤自結於諸子中賢孝者，舉立以為適而子之，夫在則重尊，夫百歲之後，所子者為王，終不失勢，此所謂一言而萬世之利也。",
      "literal": "",
      "idiomatic": ""
    },
    {
      "id": "3-s0033",
      "originalId": "s0033",
      "blockIndex": 3,
      "chinese": "不以繁華時樹本，即色衰愛弛後，雖欲開一語，尚可得乎？",
      "literal": "",
      "idiomatic": ""
    },
    {
      "id": "3-s0034",
      "originalId": "s0034",
      "blockIndex": 3,
      "chinese": "今子楚賢，而自知中男也，次不得為適，其母又不得幸，自附夫人，夫人誠以此時拔以為適，夫人則竟世有寵於秦矣。」",
      "literal": "",
      "idiomatic": ""
    },
    {
      "id": "3-s0035",
      "originalId": "s0035",
      "blockIndex": 3,
      "chinese": "華陽夫人以為然，承太子閒，從容言子楚質於趙者絕賢，來往者皆稱譽之。",
      "literal": "",
      "idiomatic": ""
    },
    {
      "id": "3-s0036",
      "originalId": "s0036",
      "blockIndex": 3,
      "chinese": "乃因涕泣曰：「妾幸得充後宮，不幸無子，願得子楚立以為適嗣，以託妾身。」",
      "literal": "",
      "idiomatic": ""
    },
    {
      "id": "3-s0037",
      "originalId": "s0037",
      "blockIndex": 3,
      "chinese": "安國君許之，乃與夫人刻玉符，約以為適嗣。",
      "literal": "",
      "idiomatic": ""
    },
    {
      "id": "3-s0038",
      "originalId": "s0038",
      "blockIndex": 3,
      "chinese": "安國君及夫人因厚餽遺子楚，而請呂不韋傅之，子楚以此名譽益盛於諸侯。",
      "literal": "",
      "idiomatic": ""
    },
    {
      "id": "4-s0039",
      "originalId": "s0039",
      "blockIndex": 4,
      "chinese": "呂不韋取邯鄲諸姬絕好善舞者與居，知有身。",
      "literal": "",
      "idiomatic": ""
    },
    {
      "id": "4-s0040",
      "originalId": "s0040",
      "blockIndex": 4,
      "chinese": "子楚從不韋飲，見而說之，因起為壽，請之。",
      "literal": "",
      "idiomatic": ""
    },
    {
      "id": "4-s0041",
      "originalId": "s0041",
      "blockIndex": 4,
      "chinese": "呂不韋怒，念業已破家為子楚，欲以釣奇，乃遂獻其姬。",
      "literal": "",
      "idiomatic": ""
    },
    {
      "id": "4-s0042",
      "originalId": "s0042",
      "blockIndex": 4,
      "chinese": "姬自匿有身，至大期時，生子政。",
      "literal": "",
      "idiomatic": ""
    },
    {
      "id": "4-s0043",
      "originalId": "s0043",
      "blockIndex": 4,
      "chinese": "子楚遂立姬為夫人。",
      "literal": "",
      "idiomatic": ""
    },
    {
      "id": "5-s0044",
      "originalId": "s0044",
      "blockIndex": 5,
      "chinese": "秦昭王五十年，使王齮圍邯鄲，急，趙欲殺子楚。",
      "literal": "",
      "idiomatic": ""
    },
    {
      "id": "5-s0045",
      "originalId": "s0045",
      "blockIndex": 5,
      "chinese": "子楚與呂不韋謀，行金六百斤予守者吏，得脫，亡赴秦軍，遂以得歸。",
      "literal": "",
      "idiomatic": ""
    },
    {
      "id": "5-s0046",
      "originalId": "s0046",
      "blockIndex": 5,
      "chinese": "趙欲殺子楚妻子，子楚夫人趙豪家女也，得匿，以故母子竟得活。",
      "literal": "",
      "idiomatic": ""
    }
  ]
}