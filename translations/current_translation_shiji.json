{
  "metadata": {
    "book": "shiji",
    "chapter": "083",
    "file": "data/shiji/083.json"
  },
  "sentences": [
    {
      "id": "0-s0001",
      "originalId": "s0001",
      "blockIndex": 0,
      "chinese": "魯仲連者，齊人也。",
      "literal": "",
      "idiomatic": ""
    },
    {
      "id": "0-s0002",
      "originalId": "s0002",
      "blockIndex": 0,
      "chinese": "好奇偉俶儻之畫策，而不肯仕宦任職，好持高節。",
      "literal": "",
      "idiomatic": ""
    },
    {
      "id": "0-s0003",
      "originalId": "s0003",
      "blockIndex": 0,
      "chinese": "游於趙。",
      "literal": "",
      "idiomatic": ""
    },
    {
      "id": "1-s0004",
      "originalId": "s0004",
      "blockIndex": 1,
      "chinese": "趙孝成王時，而秦王使白起破趙長平之軍前後四十餘萬，秦兵遂東圍邯鄲。",
      "literal": "",
      "idiomatic": ""
    },
    {
      "id": "1-s0005",
      "originalId": "s0005",
      "blockIndex": 1,
      "chinese": "趙王恐，諸侯之救兵莫敢擊秦軍。",
      "literal": "",
      "idiomatic": ""
    },
    {
      "id": "1-s0006",
      "originalId": "s0006",
      "blockIndex": 1,
      "chinese": "魏安釐王使將軍晉鄙救趙，畏秦，止於蕩陰不進。",
      "literal": "",
      "idiomatic": ""
    },
    {
      "id": "1-s0007",
      "originalId": "s0007",
      "blockIndex": 1,
      "chinese": "魏王使客將軍新垣衍閒入邯鄲，因平原君謂趙王曰：「秦所為急圍趙者，前與齊湣王爭彊為帝，已而復歸帝；",
      "literal": "",
      "idiomatic": ""
    },
    {
      "id": "1-s0008",
      "originalId": "s0008",
      "blockIndex": 1,
      "chinese": "今齊［湣王］已益弱，方今唯秦雄天下，此非必貪邯鄲，其意欲復求為帝。",
      "literal": "",
      "idiomatic": ""
    },
    {
      "id": "1-s0009",
      "originalId": "s0009",
      "blockIndex": 1,
      "chinese": "趙誠發使尊秦昭王為帝，秦必喜，罷兵去。」",
      "literal": "",
      "idiomatic": ""
    },
    {
      "id": "1-s0010",
      "originalId": "s0010",
      "blockIndex": 1,
      "chinese": "平原君猶預未有所決。",
      "literal": "",
      "idiomatic": ""
    },
    {
      "id": "2-s0011",
      "originalId": "s0011",
      "blockIndex": 2,
      "chinese": "此時魯仲連適游趙，會秦圍趙，聞魏將欲令趙尊秦為帝，乃見平原君曰：「事將柰何？」",
      "literal": "",
      "idiomatic": ""
    },
    {
      "id": "2-s0012",
      "originalId": "s0012",
      "blockIndex": 2,
      "chinese": "平原君曰：「勝也何敢言事！",
      "literal": "",
      "idiomatic": ""
    },
    {
      "id": "2-s0013",
      "originalId": "s0013",
      "blockIndex": 2,
      "chinese": "前亡四十萬之眾於外，今又內圍邯鄲而不能去。",
      "literal": "",
      "idiomatic": ""
    },
    {
      "id": "2-s0014",
      "originalId": "s0014",
      "blockIndex": 2,
      "chinese": "魏王使客將軍新垣衍令趙帝秦，今其人在是。",
      "literal": "",
      "idiomatic": ""
    },
    {
      "id": "2-s0015",
      "originalId": "s0015",
      "blockIndex": 2,
      "chinese": "勝也何敢言事！」",
      "literal": "",
      "idiomatic": ""
    }
  ]
}