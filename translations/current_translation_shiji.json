{
  "metadata": {
    "book": "shiji",
    "chapter": "087",
    "file": "data/shiji/087.json"
  },
  "sentences": [
    {
      "id": "0-s0001",
      "originalId": "s0001",
      "blockIndex": 0,
      "chinese": "李斯者，楚上蔡人也。",
      "literal": "",
      "idiomatic": ""
    },
    {
      "id": "0-s0002",
      "originalId": "s0002",
      "blockIndex": 0,
      "chinese": "年少時，為郡小吏，見吏舍廁中鼠食不絜，近人犬，數驚恐之。",
      "literal": "",
      "idiomatic": ""
    },
    {
      "id": "0-s0003",
      "originalId": "s0003",
      "blockIndex": 0,
      "chinese": "斯入倉，觀倉中鼠，食積粟，居大廡之下，不見人犬之憂。",
      "literal": "",
      "idiomatic": ""
    },
    {
      "id": "0-s0004",
      "originalId": "s0004",
      "blockIndex": 0,
      "chinese": "於是李斯乃嘆曰：「人之賢不肖譬如鼠矣，在所自處耳！」",
      "literal": "",
      "idiomatic": ""
    },
    {
      "id": "1-s0006",
      "originalId": "s0006",
      "blockIndex": 1,
      "chinese": "乃從荀卿學帝王之術。",
      "literal": "",
      "idiomatic": ""
    },
    {
      "id": "1-s0007",
      "originalId": "s0007",
      "blockIndex": 1,
      "chinese": "學已成，度楚王不足事，而六國皆弱，無可為建功者，欲西入秦。",
      "literal": "",
      "idiomatic": ""
    },
    {
      "id": "1-s0008",
      "originalId": "s0008",
      "blockIndex": 1,
      "chinese": "辭於荀卿曰：「斯聞得時無怠，今萬乘方爭時，游者主事。",
      "literal": "",
      "idiomatic": ""
    },
    {
      "id": "1-s0009",
      "originalId": "s0009",
      "blockIndex": 1,
      "chinese": "今秦王欲吞天下，稱帝而治，此布衣馳騖之時而游說者之秋也。",
      "literal": "",
      "idiomatic": ""
    },
    {
      "id": "1-s0010",
      "originalId": "s0010",
      "blockIndex": 1,
      "chinese": "處卑賤之位而計不為者，此禽鹿視肉，人面而能閒行者耳。",
      "literal": "",
      "idiomatic": ""
    },
    {
      "id": "1-s0011",
      "originalId": "s0011",
      "blockIndex": 1,
      "chinese": "故詬莫大於卑賤，而悲莫甚於窮困。",
      "literal": "",
      "idiomatic": ""
    },
    {
      "id": "1-s0012",
      "originalId": "s0012",
      "blockIndex": 1,
      "chinese": "久處卑賤之位，困苦之地，非世而惡利，自託於無為，此非士之情也。",
      "literal": "",
      "idiomatic": ""
    },
    {
      "id": "1-s0013",
      "originalId": "s0013",
      "blockIndex": 1,
      "chinese": "故斯將西說秦王矣。」",
      "literal": "",
      "idiomatic": ""
    },
    {
      "id": "2-s0015",
      "originalId": "s0015",
      "blockIndex": 2,
      "chinese": "至秦，會莊襄王卒，李斯乃求為秦相文信侯呂不韋舍人；",
      "literal": "",
      "idiomatic": ""
    },
    {
      "id": "2-s0016",
      "originalId": "s0016",
      "blockIndex": 2,
      "chinese": "不韋賢之，任以為郎。",
      "literal": "",
      "idiomatic": ""
    },
    {
      "id": "2-s0017",
      "originalId": "s0017",
      "blockIndex": 2,
      "chinese": "李斯因以得說，說秦王曰：「胥人者，去其幾也。",
      "literal": "",
      "idiomatic": ""
    }
  ]
}