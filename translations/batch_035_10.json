{
  "s0451": {
    "chinese": "軫，楚；",
    "literal": "",
    "idiomatic": ""
  },
  "s0452": {
    "chinese": "角、亢，陳、鄭也。",
    "literal": "",
    "idiomatic": ""
  },
  "s0453": {
    "chinese": "或曰角、亢大國象，為齊、晉也。",
    "literal": "",
    "idiomatic": ""
  },
  "s0454": {
    "chinese": "其後楚滅陳，田氏篡齊，六卿分晉，此其效也。",
    "literal": "",
    "idiomatic": ""
  },
  "s0455": {
    "chinese": "劉歆以為孛，東方大辰也，不言大辰，旦而見與日爭光，星入而彗猶見。",
    "literal": "",
    "idiomatic": ""
  },
  "s0456": {
    "chinese": "是歲再失閏，十一月實八月也。",
    "literal": "",
    "idiomatic": ""
  },
  "s0457": {
    "chinese": "日在鶉火，周分野也。",
    "literal": "",
    "idiomatic": ""
  },
  "s0458": {
    "chinese": "十四年冬，「有星孛」，在獲麟後。",
    "literal": "",
    "idiomatic": ""
  },
  "s0459": {
    "chinese": "劉歆以為不言所在，官失之也。",
    "literal": "",
    "idiomatic": ""
  },
  "s0460": {
    "chinese": "高帝三年七月，有星孛于大角，旬餘乃入。",
    "literal": "",
    "idiomatic": ""
  },
  "s0461": {
    "chinese": "劉向以為是時項羽為楚王，伯諸侯，而漢已定三秦，與羽相距滎陽，天下歸心於漢，楚將滅，故彗除王位也。",
    "literal": "",
    "idiomatic": ""
  },
  "s0462": {
    "chinese": "一曰，項羽阬秦卒，燒宮室，弒義帝，亂王位，故彗加之也。",
    "literal": "",
    "idiomatic": ""
  },
  "s0463": {
    "chinese": "文帝後七年九月，有星孛于西方，其本直尾、箕，末指虛、危，長丈餘，及天漢，十六日不見。",
    "literal": "",
    "idiomatic": ""
  },
  "s0464": {
    "chinese": "劉向以為尾宋地，今楚彭城也。",
    "literal": "",
    "idiomatic": ""
  },
  "s0465": {
    "chinese": "箕為燕，又為吳、越、齊。",
    "literal": "",
    "idiomatic": ""
  },
  "s0466": {
    "chinese": "宿在漢中，負海之國水澤地也。",
    "literal": "",
    "idiomatic": ""
  },
  "s0467": {
    "chinese": "是時景帝新立，信用晁錯，將誅正諸侯王，其象先見。",
    "literal": "",
    "idiomatic": ""
  },
  "s0468": {
    "chinese": "後三年，吳、楚、四齊與趙七國舉兵反，皆誅滅云。",
    "literal": "",
    "idiomatic": ""
  },
  "s0469": {
    "chinese": "武帝建元六年六月，有星孛于北方。",
    "literal": "",
    "idiomatic": ""
  },
  "s0470": {
    "chinese": "劉向以為明年淮南王安入朝，與太尉武安侯田蚡有邪謀，而陳皇后驕恣，其後陳后廢，而淮南王反，誅。",
    "literal": "",
    "idiomatic": ""
  },
  "s0471": {
    "chinese": "八月，長星出于東方，長終天，三十日去。",
    "literal": "",
    "idiomatic": ""
  },
  "s0472": {
    "chinese": "占曰：「是為蚩尤旗，見則王者征伐四方。」",
    "literal": "",
    "idiomatic": ""
  },
  "s0473": {
    "chinese": "其後兵誅四夷，連數十年。",
    "literal": "",
    "idiomatic": ""
  },
  "s0474": {
    "chinese": "元狩四年四月，長星又出西北，是時伐胡尤甚。",
    "literal": "",
    "idiomatic": ""
  },
  "s0475": {
    "chinese": "宣帝地節元年正月，有星孛于西方，去太白二丈所。",
    "literal": "",
    "idiomatic": ""
  },
  "s0476": {
    "chinese": "劉向以為太白為大將，彗孛加之，掃滅象也。",
    "literal": "",
    "idiomatic": ""
  },
  "s0477": {
    "chinese": "明年，大將軍霍光薨，後二年家夷滅。",
    "literal": "",
    "idiomatic": ""
  },
  "s0478": {
    "chinese": "成帝建始元年正月，有星孛于營室，青白色，長六七丈，廣尺餘。",
    "literal": "",
    "idiomatic": ""
  },
  "s0479": {
    "chinese": "劉向、谷永以為營室為後宮懷任之象，彗星加之，將有害懷任絕繼嗣者。",
    "literal": "",
    "idiomatic": ""
  },
  "s0480": {
    "chinese": "一曰，後宮將受害也。",
    "literal": "",
    "idiomatic": ""
  },
  "s0481": {
    "chinese": "其後許皇后坐祝詛後宮懷任者廢。",
    "literal": "",
    "idiomatic": ""
  },
  "s0482": {
    "chinese": "趙皇后立妹為昭儀，害兩皇子，上遂無嗣。",
    "literal": "",
    "idiomatic": ""
  },
  "s0483": {
    "chinese": "趙后姊妹卒皆伏辜。",
    "literal": "",
    "idiomatic": ""
  },
  "s0484": {
    "chinese": "釐公十六年「正月戊申朔，隕石于宋，五，是月六鶂退飛過宋都」。",
    "literal": "",
    "idiomatic": ""
  },
  "s0485": {
    "chinese": "董仲舒、劉向以為象宋襄公欲行伯道將自敗之戒也。",
    "literal": "",
    "idiomatic": ""
  },
  "s0486": {
    "chinese": "石陰類，五陽數，自上而隕，此陰而陽行，欲高反下也。",
    "literal": "",
    "idiomatic": ""
  },
  "s0487": {
    "chinese": "石與金同類，色以白為主，近白祥也。",
    "literal": "",
    "idiomatic": ""
  },
  "s0488": {
    "chinese": "鶂水鳥，六陰數，退飛，欲進反退也。",
    "literal": "",
    "idiomatic": ""
  },
  "s0489": {
    "chinese": "其色青，青祥也，屬於貌之不恭。",
    "literal": "",
    "idiomatic": ""
  },
  "s0490": {
    "chinese": "天戒若曰，德薄國小，勿持炕陽，欲長諸侯，與彊大爭，必受其害。",
    "literal": "",
    "idiomatic": ""
  },
  "s0491": {
    "chinese": "襄公不寤，明年齊威死，伐齊喪，執滕子，圍曹，為盂之會，與楚爭盟，卒為所執。",
    "literal": "",
    "idiomatic": ""
  },
  "s0492": {
    "chinese": "後得反國，不悔過自責，復會諸侯伐鄭，與楚戰于泓，軍敗身傷，為諸侯笑。",
    "literal": "",
    "idiomatic": ""
  },
  "s0493": {
    "chinese": "左氏傳曰：隕石，星也；",
    "literal": "",
    "idiomatic": ""
  },
  "s0494": {
    "chinese": "鶂退飛，風也。",
    "literal": "",
    "idiomatic": ""
  },
  "s0495": {
    "chinese": "宋襄公以問周內史叔興曰：「是何祥也？",
    "literal": "",
    "idiomatic": ""
  },
  "s0496": {
    "chinese": "吉凶何在？」",
    "literal": "",
    "idiomatic": ""
  },
  "s0497": {
    "chinese": "對曰：「今茲魯多大喪，明年齊有亂，君將得諸侯而不終。」",
    "literal": "",
    "idiomatic": ""
  },
  "s0498": {
    "chinese": "退而告人曰：「是陰陽之事，非吉凶之所生也。",
    "literal": "",
    "idiomatic": ""
  },
  "s0499": {
    "chinese": "吉凶繇人，吾不敢逆君故也。」",
    "literal": "",
    "idiomatic": ""
  },
  "s0500": {
    "chinese": "是歲，魯公子季友、鄫季姬、公孫茲皆卒。",
    "literal": "",
    "idiomatic": ""
  }
}