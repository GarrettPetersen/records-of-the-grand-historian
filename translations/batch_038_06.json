{
  "s0251": {
    "chinese": "聞禹治河時，本空此地，以為水猥，盛則放溢，少稍自索，雖時易處，猶不能離此。",
    "literal": "",
    "idiomatic": ""
  },
  "s0252": {
    "chinese": "上古難識，近察秦漢以來，河決曹、衛之域，其南北不過百八十里者，可空此地，勿以為官亭民室而已。」",
    "literal": "",
    "idiomatic": ""
  },
  "s0253": {
    "chinese": "大司馬史長安張戎言：「水性就下，行疾則自刮除成空而稍深。",
    "literal": "",
    "idiomatic": ""
  },
  "s0254": {
    "chinese": "河水重濁，號為一石水而六斗泥。",
    "literal": "",
    "idiomatic": ""
  },
  "s0255": {
    "chinese": "今西方諸郡，以至京師東行，民皆引河、渭山川水溉田。",
    "literal": "",
    "idiomatic": ""
  },
  "s0256": {
    "chinese": "春夏乾燥，少水時也，故使河流遲，貯淤而稍淺；",
    "literal": "",
    "idiomatic": ""
  },
  "s0257": {
    "chinese": "雨多水暴至，則溢決。",
    "literal": "",
    "idiomatic": ""
  },
  "s0258": {
    "chinese": "而國家數隄塞之，稍益高於平地，猶築垣而居水也。",
    "literal": "",
    "idiomatic": ""
  },
  "s0259": {
    "chinese": "可各順從其性，毋復灌溉，則百川流行，水道自利，無溢決之害矣。」",
    "literal": "",
    "idiomatic": ""
  },
  "s0260": {
    "chinese": "御史臨淮韓牧以為「可略於禹貢九河處穿之，縱不能為九，但為四五，宜有益。」",
    "literal": "",
    "idiomatic": ""
  },
  "s0261": {
    "chinese": "大司空掾王橫言：「河入勃海，勃海地高於韓牧所欲穿處。",
    "literal": "",
    "idiomatic": ""
  },
  "s0262": {
    "chinese": "往者天嘗連雨，東北風，海水溢，西南出，浸數百里，九河之地已為海所漸矣。",
    "literal": "",
    "idiomatic": ""
  },
  "s0263": {
    "chinese": "禹之行河水，本隨西山下東北去。",
    "literal": "",
    "idiomatic": ""
  },
  "s0264": {
    "chinese": "周譜云定王五年河徙，則今所行非禹之所穿也。",
    "literal": "",
    "idiomatic": ""
  },
  "s0265": {
    "chinese": "又秦攻魏，決河灌其都，決處遂大，不可復補。",
    "literal": "",
    "idiomatic": ""
  },
  "s0266": {
    "chinese": "宜卻徙完平處，更開空，使緣西山足乘高地而東北入海，乃無水災。」",
    "literal": "",
    "idiomatic": ""
  },
  "s0267": {
    "chinese": "沛郡桓譚為司空掾，典其議，為甄豐言：「凡此數者，必有一是。",
    "literal": "",
    "idiomatic": ""
  },
  "s0268": {
    "chinese": "宜詳考驗，皆可豫見，計定然後舉事，費不過數億萬，亦可以事諸浮食無產業民。",
    "literal": "",
    "idiomatic": ""
  },
  "s0269": {
    "chinese": "空居與行役，同當衣食；",
    "literal": "",
    "idiomatic": ""
  },
  "s0270": {
    "chinese": "衣食縣官，而為之作，乃兩便，可以上繼禹功，下除民疾。」",
    "literal": "",
    "idiomatic": ""
  },
  "s0271": {
    "chinese": "王莽時，但崇空語，無施行者。",
    "literal": "",
    "idiomatic": ""
  },
  "s0275": {
    "chinese": "國之利害，故備論其事。",
    "literal": "",
    "idiomatic": ""
  }
}