{
  "s0151": {
    "chinese": "乾豆上，奏登歌，獨上歌，不以筦弦亂人聲，欲在位者遍聞之，猶古清廟之歌也。",
    "literal": "",
    "idiomatic": ""
  },
  "s0152": {
    "chinese": "登歌再終，下奏休成之樂，美神明既饗也。",
    "literal": "",
    "idiomatic": ""
  },
  "s0153": {
    "chinese": "皇帝就酒東廂，坐定，奏永安之樂，美禮已成也。",
    "literal": "",
    "idiomatic": ""
  },
  "s0154": {
    "chinese": "又有房中祠樂，高祖唐山夫人所作也。",
    "literal": "",
    "idiomatic": ""
  },
  "s0155": {
    "chinese": "周有房中樂，至秦名曰壽人。",
    "literal": "",
    "idiomatic": ""
  },
  "s0156": {
    "chinese": "凡樂，樂其所生，禮不忘本。",
    "literal": "",
    "idiomatic": ""
  },
  "s0157": {
    "chinese": "高祖樂楚聲，故房中樂楚聲也。",
    "literal": "",
    "idiomatic": ""
  },
  "s0158": {
    "chinese": "孝惠二年，使樂府令夏侯寬備其簫管，更名曰安世樂。",
    "literal": "",
    "idiomatic": ""
  },
  "s0159": {
    "chinese": "高祖廟奏武德、文始、五行之舞；",
    "literal": "",
    "idiomatic": ""
  },
  "s0160": {
    "chinese": "孝文廟奏昭德、文始、四時、五行之舞；",
    "literal": "",
    "idiomatic": ""
  },
  "s0161": {
    "chinese": "孝武廟奏盛德、文始、四時、五行之舞。",
    "literal": "",
    "idiomatic": ""
  },
  "s0162": {
    "chinese": "武德舞者，高祖四年作，以象天下樂己行武以除亂也。",
    "literal": "",
    "idiomatic": ""
  },
  "s0163": {
    "chinese": "文始舞者，曰本舜招舞也，高祖六年更名曰文始，以示不相襲也。",
    "literal": "",
    "idiomatic": ""
  },
  "s0164": {
    "chinese": "五行舞者，本周舞也，秦始皇二十六年更名曰五行也。",
    "literal": "",
    "idiomatic": ""
  },
  "s0165": {
    "chinese": "四時舞者，孝文所作，以明示天下之安和也。",
    "literal": "",
    "idiomatic": ""
  },
  "s0166": {
    "chinese": "蓋樂己所自作，明有制也；",
    "literal": "",
    "idiomatic": ""
  },
  "s0167": {
    "chinese": "樂先王之樂，明有法也。",
    "literal": "",
    "idiomatic": ""
  },
  "s0168": {
    "chinese": "孝景采武德舞以為昭德，以尊大宗廟。",
    "literal": "",
    "idiomatic": ""
  },
  "s0169": {
    "chinese": "至孝宣，采昭德舞為盛德，以尊世宗廟。",
    "literal": "",
    "idiomatic": ""
  },
  "s0170": {
    "chinese": "諸帝廟皆常奏文始、四時、五行舞云。",
    "literal": "",
    "idiomatic": ""
  },
  "s0171": {
    "chinese": "高祖六年又作昭容樂、禮容樂。",
    "literal": "",
    "idiomatic": ""
  },
  "s0172": {
    "chinese": "昭容者，猶古之昭夏也，主出武德舞。",
    "literal": "",
    "idiomatic": ""
  },
  "s0173": {
    "chinese": "禮容者，主出文始、五行舞。",
    "literal": "",
    "idiomatic": ""
  },
  "s0174": {
    "chinese": "舞人無樂者，將至至尊之前不敢以樂也；",
    "literal": "",
    "idiomatic": ""
  },
  "s0175": {
    "chinese": "出用樂者，言舞不失節，能以樂終也。",
    "literal": "",
    "idiomatic": ""
  },
  "s0176": {
    "chinese": "大氐皆因秦舊事焉。",
    "literal": "",
    "idiomatic": ""
  },
  "s0177": {
    "chinese": "初，高祖既定天下，過沛，與故人父老相樂，醉酒歡哀，作「風起」之詩，令沛中僮兒百二十人習而歌之。",
    "literal": "",
    "idiomatic": ""
  },
  "s0178": {
    "chinese": "至孝惠時，以沛宮為原廟，皆令歌兒習吹以相和，常以百二十人為員。",
    "literal": "",
    "idiomatic": ""
  },
  "s0179": {
    "chinese": "文、景之間，禮官肄業而已。",
    "literal": "",
    "idiomatic": ""
  },
  "s0180": {
    "chinese": "至武帝定郊祀之禮，祠太一於甘泉，就乾位也；",
    "literal": "",
    "idiomatic": ""
  },
  "s0181": {
    "chinese": "祭后土於汾陰，澤中方丘也。",
    "literal": "",
    "idiomatic": ""
  },
  "s0182": {
    "chinese": "乃立樂府，采詩夜誦，有趙、代、秦、楚之謳。",
    "literal": "",
    "idiomatic": ""
  },
  "s0183": {
    "chinese": "以李延年為協律都尉，多舉司馬相如等數十人造為詩賦，略論律呂，以合八音之調，作十九章之歌。",
    "literal": "",
    "idiomatic": ""
  },
  "s0184": {
    "chinese": "以正月上辛用事甘泉圜丘，使童男女七十人俱歌，昏祠至明。",
    "literal": "",
    "idiomatic": ""
  },
  "s0185": {
    "chinese": "夜常有神光如流星止集于祠壇，天子自竹宮而望拜，百官侍祠者數百人皆肅然動心焉。",
    "literal": "",
    "idiomatic": ""
  },
  "s0186": {
    "chinese": "安世房中歌十七章，其詩曰：",
    "literal": "",
    "idiomatic": ""
  },
  "s0187": {
    "chinese": "大孝備矣，休德昭清。",
    "literal": "",
    "idiomatic": ""
  },
  "s0188": {
    "chinese": "高張四縣，樂充宮庭。",
    "literal": "",
    "idiomatic": ""
  },
  "s0189": {
    "chinese": "芬樹羽林，雲景杳冥，金支秀華，庶旄翠旌。",
    "literal": "",
    "idiomatic": ""
  },
  "s0190": {
    "chinese": "七始華始，肅倡和聲。",
    "literal": "",
    "idiomatic": ""
  },
  "s0191": {
    "chinese": "神來宴娭，庶幾是聽。",
    "literal": "",
    "idiomatic": ""
  },
  "s0192": {
    "chinese": "粥粥音送，細齊人情。",
    "literal": "",
    "idiomatic": ""
  },
  "s0193": {
    "chinese": "忽乘青玄，熙事備成。",
    "literal": "",
    "idiomatic": ""
  },
  "s0194": {
    "chinese": "清思眑眑，經緯冥冥。",
    "literal": "",
    "idiomatic": ""
  },
  "s0195": {
    "chinese": "我定曆數，人告其心。",
    "literal": "",
    "idiomatic": ""
  },
  "s0196": {
    "chinese": "敕身齊戒，施教申申。",
    "literal": "",
    "idiomatic": ""
  },
  "s0197": {
    "chinese": "乃立祖廟，敬明尊親。",
    "literal": "",
    "idiomatic": ""
  },
  "s0198": {
    "chinese": "大矣孝熙，四極爰轃。",
    "literal": "",
    "idiomatic": ""
  },
  "s0199": {
    "chinese": "王侯秉德，其鄰翼翼，顯明昭式。",
    "literal": "",
    "idiomatic": ""
  },
  "s0200": {
    "chinese": "清明鬯矣，皇帝孝德。",
    "literal": "",
    "idiomatic": ""
  }
}