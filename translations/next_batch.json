{
  "metadata": {
    "book": "shiji",
    "chapter": "033",
    "file": "data/shiji/033.json"
  },
  "sentences": [
    {
      "id": "s0009",
      "chinese": "封紂子武庚祿父，使管叔、蔡叔傅之，以續殷祀。",
      "literal": "They enfeoffed Zhou's son Wu Geng Lufu, appointing Guan Shu and Cai Shu to tutor him and continue the Yin sacrifices.",
      "idiomatic": "They enfeoffed Zhou's son Wu Geng Lufu, appointing Guan Shu and Cai Shu as his tutors to continue the Yin sacrifices."
    },
    {
      "id": "s0010",
      "chinese": "遍封功臣同姓戚者。",
      "literal": "They extensively enfeoffed meritorious officials and same-surname relatives.",
      "idiomatic": "They widely enfeoffed meritorious officials and same-surname kin."
    },
    {
      "id": "s0011",
      "chinese": "封周公旦於少昊之虛曲阜，是為魯公。",
      "literal": "They enfeoffed the Duke of Zhou Dan at Shaohao's ancient site in Qufu, making him Duke of Lu.",
      "idiomatic": "They enfeoffed the Duke of Zhou Dan at Shaohao's ancient site in Qufu, making him Duke of Lu."
    },
    {
      "id": "s0012",
      "chinese": "周公不就封，留佐武王。",
      "literal": "The Duke of Zhou declined the enfeoffment and remained to assist King Wu.",
      "idiomatic": "The Duke of Zhou declined the enfeoffment and remained to assist King Wu."
    },
    {
      "id": "s0013",
      "chinese": "武王克殷二年，天下未集，武王有疾，不豫，群臣懼，太公、召公乃繆卜。",
      "literal": "",
      "idiomatic": ""
    },
    {
      "id": "s0014",
      "chinese": "周公曰：「未可以戚我先王。」",
      "literal": "",
      "idiomatic": ""
    },
    {
      "id": "s0015",
      "chinese": "周公於是乃自以為質，設三壇，周公北面立，戴璧秉圭，告于太王、王季、文王。",
      "literal": "",
      "idiomatic": ""
    },
    {
      "id": "s0016",
      "chinese": "史策祝曰：「惟爾元孫王發，勤勞阻疾。",
      "literal": "",
      "idiomatic": ""
    },
    {
      "id": "s0017",
      "chinese": "若爾三王是有負子之責於天，以旦代王發之身。",
      "literal": "",
      "idiomatic": ""
    },
    {
      "id": "s0018",
      "chinese": "旦巧能，多材多藝，能事鬼神。",
      "literal": "",
      "idiomatic": ""
    },
    {
      "id": "s0019",
      "chinese": "乃王發不如旦多材多藝，不能事鬼神。",
      "literal": "",
      "idiomatic": ""
    },
    {
      "id": "s0020",
      "chinese": "乃命于帝庭，敷佑四方，用能定汝子孫于下地，四方之民罔不敬畏。",
      "literal": "",
      "idiomatic": ""
    },
    {
      "id": "s0021",
      "chinese": "無墜天之降葆命，我先王亦永有所依歸。",
      "literal": "",
      "idiomatic": ""
    },
    {
      "id": "s0022",
      "chinese": "今我其即命於元龜，爾之許我，我以其璧與圭歸，以俟爾命。",
      "literal": "",
      "idiomatic": ""
    },
    {
      "id": "s0023",
      "chinese": "爾不許我，我乃屏璧與圭。」",
      "literal": "",
      "idiomatic": ""
    },
    {
      "id": "s0024",
      "chinese": "周公已令史策告太王、王季、文王，欲代武王發，於是乃即三王而卜。",
      "literal": "",
      "idiomatic": ""
    },
    {
      "id": "s0025",
      "chinese": "卜人皆曰吉，發書視之，信吉。",
      "literal": "",
      "idiomatic": ""
    },
    {
      "id": "s0026",
      "chinese": "周公喜，開籥，乃見書遇吉。",
      "literal": "",
      "idiomatic": ""
    },
    {
      "id": "s0027",
      "chinese": "周公入賀武王曰：「王其無害。",
      "literal": "",
      "idiomatic": ""
    },
    {
      "id": "s0028",
      "chinese": "旦新受命三王，維長終是圖。",
      "literal": "",
      "idiomatic": ""
    },
    {
      "id": "s0029",
      "chinese": "茲道能念予一人。」",
      "literal": "",
      "idiomatic": ""
    },
    {
      "id": "s0030",
      "chinese": "周公藏其策金縢匱中，誡守者勿敢言。",
      "literal": "",
      "idiomatic": ""
    },
    {
      "id": "s0031",
      "chinese": "明日，武王有瘳。",
      "literal": "",
      "idiomatic": ""
    },
    {
      "id": "s0032",
      "chinese": "其後武王既崩，成王少，在彊葆之中。",
      "literal": "",
      "idiomatic": ""
    },
    {
      "id": "s0033",
      "chinese": "周公恐天下聞武王崩而畔，周公乃踐阼代成王攝行政當國。",
      "literal": "",
      "idiomatic": ""
    },
    {
      "id": "s0034",
      "chinese": "管叔及其群弟流言於國曰：「周公將不利於成王。」",
      "literal": "",
      "idiomatic": ""
    },
    {
      "id": "s0035",
      "chinese": "周公乃告太公望、召公奭曰：「我之所以弗辟而攝行政者，恐天下畔周，無以告我先王太王、王季、文王。",
      "literal": "",
      "idiomatic": ""
    },
    {
      "id": "s0036",
      "chinese": "三王之憂勞天下久矣，於今而后成。",
      "literal": "",
      "idiomatic": ""
    },
    {
      "id": "s0037",
      "chinese": "武王蚤終，成王少，將以成周，我所以為之若此。」",
      "literal": "",
      "idiomatic": ""
    },
    {
      "id": "s0038",
      "chinese": "於是卒相成王，而使其子伯禽代就封於魯。",
      "literal": "",
      "idiomatic": ""
    },
    {
      "id": "s0039",
      "chinese": "周公戒伯禽曰：「我文王之子，武王之弟，成王之叔父，我於天下亦不賤矣。",
      "literal": "",
      "idiomatic": ""
    },
    {
      "id": "s0040",
      "chinese": "然我一沐三捉發，一飯三吐哺，起以待士，猶恐失天下之賢人。",
      "literal": "",
      "idiomatic": ""
    },
    {
      "id": "s0041",
      "chinese": "子之魯，慎無以國驕人。」",
      "literal": "",
      "idiomatic": ""
    },
    {
      "id": "s0043",
      "chinese": "管、蔡、武庚等果率淮夷而反。",
      "literal": "",
      "idiomatic": ""
    },
    {
      "id": "s0044",
      "chinese": "周公乃奉成王命，興師東伐，作大誥。",
      "literal": "",
      "idiomatic": ""
    },
    {
      "id": "s0045",
      "chinese": "遂誅管叔，殺武庚，放蔡叔。",
      "literal": "",
      "idiomatic": ""
    },
    {
      "id": "s0046",
      "chinese": "收殷餘民，以封康叔於衛，封微子於宋，以奉殷祀。",
      "literal": "",
      "idiomatic": ""
    },
    {
      "id": "s0047",
      "chinese": "寧淮夷東土，二年而畢定。",
      "literal": "",
      "idiomatic": ""
    },
    {
      "id": "s0048",
      "chinese": "諸侯咸服宗周。",
      "literal": "",
      "idiomatic": ""
    },
    {
      "id": "s0049",
      "chinese": "天降祉福，唐叔得禾，異母同穎，獻之成王，成王命唐叔以餽周公於東土，作餽禾。",
      "literal": "",
      "idiomatic": ""
    },
    {
      "id": "s0050",
      "chinese": "周公既受命禾，嘉天子命，作嘉禾。",
      "literal": "",
      "idiomatic": ""
    },
    {
      "id": "s0051",
      "chinese": "東土以集，周公歸報成王，乃為詩貽王，命之曰鴟鸮。",
      "literal": "",
      "idiomatic": ""
    },
    {
      "id": "s0052",
      "chinese": "王亦未敢訓周公。",
      "literal": "",
      "idiomatic": ""
    },
    {
      "id": "s0053",
      "chinese": "成王七年二月乙未，王朝步自周，至豐，使太保召公先之雒相土。",
      "literal": "",
      "idiomatic": ""
    },
    {
      "id": "s0054",
      "chinese": "其三月，周公往營成周雒邑，卜居焉，曰吉，遂國之。",
      "literal": "",
      "idiomatic": ""
    },
    {
      "id": "s0055",
      "chinese": "成王長，能聽政。",
      "literal": "",
      "idiomatic": ""
    },
    {
      "id": "s0056",
      "chinese": "於是周公乃還政於成王，成王臨朝。",
      "literal": "",
      "idiomatic": ""
    },
    {
      "id": "s0057",
      "chinese": "周公之代成王治，南面倍依以朝諸侯。",
      "literal": "",
      "idiomatic": ""
    },
    {
      "id": "s0058",
      "chinese": "及七年後，還政成王，北面就臣位，匔匔如畏然。",
      "literal": "",
      "idiomatic": ""
    },
    {
      "id": "s0059",
      "chinese": "初，成王少時，病，周公乃自揃其蚤沈之河，以祝於神曰：「王少未有識，奸神命者乃旦也。」",
      "literal": "",
      "idiomatic": ""
    }
  ]
}