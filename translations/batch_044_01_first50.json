{
  "s0001": {
    "chinese": "魏之先，畢公高之後也。",
    "literal": "",
    "idiomatic": ""
  },
  "s0002": {
    "chinese": "畢公高與周同姓。",
    "literal": "",
    "idiomatic": ""
  },
  "s0003": {
    "chinese": "武王之伐紂，而高封於畢，於是為畢姓。",
    "literal": "",
    "idiomatic": ""
  },
  "s0004": {
    "chinese": "其後絕封，為庶人，或在中國，或在夷狄。",
    "literal": "",
    "idiomatic": ""
  },
  "s0005": {
    "chinese": "其苗裔曰畢萬，事晉獻公。",
    "literal": "",
    "idiomatic": ""
  },
  "s0006": {
    "chinese": "獻公之十六年，趙夙為御，畢萬為右，以伐霍、耿、魏，滅之。",
    "literal": "",
    "idiomatic": ""
  },
  "s0007": {
    "chinese": "以耿封趙夙，以魏封畢萬，為大夫。",
    "literal": "",
    "idiomatic": ""
  },
  "s0008": {
    "chinese": "卜偃曰：「畢萬之後必大矣，萬，滿數也；",
    "literal": "",
    "idiomatic": ""
  },
  "s0009": {
    "chinese": "魏，大名也。",
    "literal": "",
    "idiomatic": ""
  },
  "s0010": {
    "chinese": "以是始賞，天開之矣，天子曰兆民，諸侯曰萬民。",
    "literal": "",
    "idiomatic": ""
  },
  "s0011": {
    "chinese": "今命之大，以從滿數，其必有眾。」",
    "literal": "",
    "idiomatic": ""
  },
  "s0012": {
    "chinese": "初，畢萬卜事晉，遇屯之比。",
    "literal": "",
    "idiomatic": ""
  },
  "s0013": {
    "chinese": "辛廖占之，曰：「吉。",
    "literal": "",
    "idiomatic": ""
  },
  "s0014": {
    "chinese": "屯固比入，吉孰大焉，其必蕃昌。」",
    "literal": "",
    "idiomatic": ""
  },
  "s0016": {
    "chinese": "畢萬封十一年，晉獻公卒，四子爭更立，晉亂。",
    "literal": "",
    "idiomatic": ""
  },
  "s0017": {
    "chinese": "而畢萬之世彌大，從其國名為魏氏。",
    "literal": "",
    "idiomatic": ""
  },
  "s0018": {
    "chinese": "生武子。",
    "literal": "",
    "idiomatic": ""
  },
  "s0019": {
    "chinese": "魏武子以魏諸子事晉公子重耳。",
    "literal": "",
    "idiomatic": ""
  },
  "s0020": {
    "chinese": "晉獻公之二十一年，武子從重耳出亡。",
    "literal": "",
    "idiomatic": ""
  },
  "s0021": {
    "chinese": "十九年反，重耳立為晉文公，而令魏武子襲魏氏之後封，列為大夫，治於魏。",
    "literal": "",
    "idiomatic": ""
  },
  "s0022": {
    "chinese": "生悼子。",
    "literal": "",
    "idiomatic": ""
  },
  "s0023": {
    "chinese": "魏悼子徙治霍。",
    "literal": "",
    "idiomatic": ""
  },
  "s0024": {
    "chinese": "生魏絳。",
    "literal": "",
    "idiomatic": ""
  },
  "s0025": {
    "chinese": "魏絳事晉悼公。",
    "literal": "",
    "idiomatic": ""
  },
  "s0026": {
    "chinese": "悼公三年，會諸侯。",
    "literal": "",
    "idiomatic": ""
  },
  "s0027": {
    "chinese": "悼公弟楊干亂行，魏絳僇辱楊干。",
    "literal": "",
    "idiomatic": ""
  },
  "s0028": {
    "chinese": "悼公怒曰：「合諸侯以為榮，今辱吾弟！」",
    "literal": "",
    "idiomatic": ""
  },
  "s0029": {
    "chinese": "將誅魏絳。",
    "literal": "",
    "idiomatic": ""
  },
  "s0030": {
    "chinese": "或說悼公，悼公止。",
    "literal": "",
    "idiomatic": ""
  },
  "s0031": {
    "chinese": "卒任魏絳政，使和戎、翟，戎、翟親附。",
    "literal": "",
    "idiomatic": ""
  },
  "s0032": {
    "chinese": "悼公之十一年，曰：「自吾用魏絳，八年之中，九合諸侯，戎、翟和，子之力也。」",
    "literal": "",
    "idiomatic": ""
  },
  "s0033": {
    "chinese": "賜之樂，三讓，然後受之。",
    "literal": "",
    "idiomatic": ""
  },
  "s0034": {
    "chinese": "徙治安邑。",
    "literal": "",
    "idiomatic": ""
  },
  "s0035": {
    "chinese": "魏絳卒，謚為昭子。",
    "literal": "",
    "idiomatic": ""
  },
  "s0036": {
    "chinese": "生魏嬴。",
    "literal": "",
    "idiomatic": ""
  },
  "s0037": {
    "chinese": "嬴生魏獻子。",
    "literal": "",
    "idiomatic": ""
  },
  "s0038": {
    "chinese": "獻子事晉昭公。",
    "literal": "",
    "idiomatic": ""
  },
  "s0039": {
    "chinese": "昭公卒而六卿彊，公室卑。",
    "literal": "",
    "idiomatic": ""
  },
  "s0040": {
    "chinese": "晉頃公之十二年，韓宣子老，魏獻子為國政。",
    "literal": "",
    "idiomatic": ""
  },
  "s0041": {
    "chinese": "晉宗室祁氏、羊舌氏相惡，六卿誅之，盡取其邑為十縣，六卿各令其子為之大夫。",
    "literal": "",
    "idiomatic": ""
  },
  "s0042": {
    "chinese": "獻子與趙簡子、中行文子、范獻子并為晉卿。",
    "literal": "",
    "idiomatic": ""
  },
  "s0043": {
    "chinese": "其後十四歲而孔子相魯。",
    "literal": "",
    "idiomatic": ""
  },
  "s0044": {
    "chinese": "後四歲，趙簡子以晉陽之亂也，而與韓、魏共攻范、中行氏。",
    "literal": "",
    "idiomatic": ""
  },
  "s0045": {
    "chinese": "魏獻子生魏侈。",
    "literal": "",
    "idiomatic": ""
  },
  "s0046": {
    "chinese": "魏侈與趙鞅共攻范、中行氏。",
    "literal": "",
    "idiomatic": ""
  },
  "s0047": {
    "chinese": "魏侈之孫曰魏桓子，與韓康子、趙襄子共伐滅知伯，分其地。",
    "literal": "",
    "idiomatic": ""
  },
  "s0048": {
    "chinese": "桓子之孫曰文侯都。",
    "literal": "",
    "idiomatic": ""
  },
  "s0049": {
    "chinese": "魏文侯元年，秦靈公之元年也。",
    "literal": "",
    "idiomatic": ""
  },
  "s0050": {
    "chinese": "與韓武子、趙桓子、周威王同時。",
    "literal": "",
    "idiomatic": ""
  },
  "s0051": {
    "chinese": "六年，城少梁。",
    "literal": "",
    "idiomatic": ""
  },
  "s0052": {
    "chinese": "十三年，使子擊圍繁、龐，出其民。",
    "literal": "",
    "idiomatic": ""
  },
  "s0053": {
    "chinese": "十六年，伐秦，筑臨晉元裏。",
    "literal": "",
    "idiomatic": ""
  },
  "s0054": {
    "chinese": "十七年，伐中山，使子擊守之，趙倉唐傅之。",
    "literal": "",
    "idiomatic": ""
  },
  "s0055": {
    "chinese": "子擊逢文侯之師田子方於朝歌，引車避，下謁。",
    "literal": "",
    "idiomatic": ""
  },
  "s0056": {
    "chinese": "田子方不為禮。",
    "literal": "",
    "idiomatic": ""
  },
  "s0057": {
    "chinese": "子擊因問曰：「富貴者驕人乎？",
    "literal": "",
    "idiomatic": ""
  },
  "s0058": {
    "chinese": "且貧賤者驕人乎？」",
    "literal": "",
    "idiomatic": ""
  },
  "s0059": {
    "chinese": "子方曰：「亦貧賤者驕人耳。",
    "literal": "",
    "idiomatic": ""
  },
  "s0060": {
    "chinese": "夫諸侯而驕人則失其國，大夫而驕人則失其家。",
    "literal": "",
    "idiomatic": ""
  },
  "s0061": {
    "chinese": "貧賤者，行不合，言不用，則去之楚、越，若脫屣然，柰何其同之哉！」",
    "literal": "",
    "idiomatic": ""
  },
  "s0062": {
    "chinese": "子擊不懌而去。",
    "literal": "",
    "idiomatic": ""
  },
  "s0063": {
    "chinese": "西攻秦，至鄭而還，筑雒陰、合陽。",
    "literal": "",
    "idiomatic": ""
  },
  "s0064": {
    "chinese": "二十二年，魏、趙、韓列為諸侯。",
    "literal": "",
    "idiomatic": ""
  },
  "s0065": {
    "chinese": "二十四年，秦伐我，至陽狐。",
    "literal": "",
    "idiomatic": ""
  },
  "s0066": {
    "chinese": "二十五年，子擊生子罃。",
    "literal": "",
    "idiomatic": ""
  },
  "s0067": {
    "chinese": "文侯受子夏經藝，客段干木，過其閭，未嘗不軾也。",
    "literal": "",
    "idiomatic": ""
  },
  "s0068": {
    "chinese": "秦嘗欲伐魏，或曰：「魏君賢人是禮，國人稱仁，上下和合，未可圖也。」",
    "literal": "",
    "idiomatic": ""
  },
  "s0069": {
    "chinese": "文侯由此得譽於諸侯。",
    "literal": "",
    "idiomatic": ""
  },
  "s0070": {
    "chinese": "任西門豹守鄴，而河內稱治。",
    "literal": "",
    "idiomatic": ""
  },
  "s0071": {
    "chinese": "魏文侯謂李克曰：「先生嘗教寡人曰『家貧則思良妻，國亂則思良相』。",
    "literal": "",
    "idiomatic": ""
  },
  "s0072": {
    "chinese": "今所置非成則璜，二子何如？」",
    "literal": "",
    "idiomatic": ""
  },
  "s0073": {
    "chinese": "李克對曰：「臣聞之，卑不謀尊，疏不謀戚。",
    "literal": "",
    "idiomatic": ""
  },
  "s0074": {
    "chinese": "臣在闕門之外，不敢當命。」",
    "literal": "",
    "idiomatic": ""
  },
  "s0075": {
    "chinese": "文侯曰：「先生臨事勿讓。」",
    "literal": "",
    "idiomatic": ""
  },
  "s0076": {
    "chinese": "李克曰：「君不察故也。",
    "literal": "",
    "idiomatic": ""
  },
  "s0077": {
    "chinese": "居視其所親，富視其所與，達視其所舉，窮視其所不為，貧視其所不取，五者足以定之矣，何待克哉！」",
    "literal": "",
    "idiomatic": ""
  },
  "s0078": {
    "chinese": "文侯曰：「先生就舍，寡人之相定矣。」",
    "literal": "",
    "idiomatic": ""
  },
  "s0079": {
    "chinese": "李克趨而出，過翟璜之家。",
    "literal": "",
    "idiomatic": ""
  },
  "s0080": {
    "chinese": "翟璜曰：「今者聞君召先生而卜相，果誰為之？」",
    "literal": "",
    "idiomatic": ""
  },
  "s0081": {
    "chinese": "李克曰：「魏成子為相矣。」",
    "literal": "",
    "idiomatic": ""
  },
  "s0082": {
    "chinese": "翟璜忿然作色曰：「以耳目之所睹記，臣何負於魏成子？",
    "literal": "",
    "idiomatic": ""
  },
  "s0083": {
    "chinese": "西河之守，臣之所進也。",
    "literal": "",
    "idiomatic": ""
  },
  "s0084": {
    "chinese": "君內以鄴為憂，臣進西門豹。",
    "literal": "",
    "idiomatic": ""
  },
  "s0085": {
    "chinese": "君謀欲伐中山，臣進樂羊。",
    "literal": "",
    "idiomatic": ""
  },
  "s0086": {
    "chinese": "中山以拔，無使守之，臣進先生。",
    "literal": "",
    "idiomatic": ""
  },
  "s0087": {
    "chinese": "君之子無傅，臣進屈侯鮒。",
    "literal": "",
    "idiomatic": ""
  },
  "s0088": {
    "chinese": "臣何以負於魏成子！」",
    "literal": "",
    "idiomatic": ""
  },
  "s0089": {
    "chinese": "李克曰：「且子之言克於子之君者，豈將比周以求大官哉？",
    "literal": "",
    "idiomatic": ""
  },
  "s0090": {
    "chinese": "君問而置相『非成則璜，二子何如』？",
    "literal": "",
    "idiomatic": ""
  },
  "s0091": {
    "chinese": "克對曰：『君不察故也。",
    "literal": "",
    "idiomatic": ""
  },
  "s0092": {
    "chinese": "居視其所親，富視其所與，達視其所舉，窮視其所不為，貧視其所不取，五者足以定之矣，何待克哉！』",
    "literal": "",
    "idiomatic": ""
  },
  "s0093": {
    "chinese": "是以知魏成子之為相也。",
    "literal": "",
    "idiomatic": ""
  },
  "s0094": {
    "chinese": "且子安得與魏成子比乎？",
    "literal": "",
    "idiomatic": ""
  },
  "s0095": {
    "chinese": "魏成子以食祿千鐘，什九在外，什一在內，是以東得卜子夏、田子方、段干木。",
    "literal": "",
    "idiomatic": ""
  },
  "s0096": {
    "chinese": "此三人者，君皆師之。",
    "literal": "",
    "idiomatic": ""
  },
  "s0097": {
    "chinese": "子之所進五人者，君皆臣之。",
    "literal": "",
    "idiomatic": ""
  },
  "s0098": {
    "chinese": "子惡得與魏成子比也？」",
    "literal": "",
    "idiomatic": ""
  },
  "s0099": {
    "chinese": "翟璜逡巡再拜曰：「璜，鄙人也，失對，願卒為弟子。」",
    "literal": "",
    "idiomatic": ""
  },
  "s0101": {
    "chinese": "二十六年，虢山崩，壅河。",
    "literal": "",
    "idiomatic": ""
  },
  "s0102": {
    "chinese": "三十二年，伐鄭。",
    "literal": "",
    "idiomatic": ""
  },
  "s0103": {
    "chinese": "城酸棗。",
    "literal": "",
    "idiomatic": ""
  },
  "s0104": {
    "chinese": "敗秦于注。",
    "literal": "",
    "idiomatic": ""
  },
  "s0105": {
    "chinese": "三十五年，齊伐取我襄陵。",
    "literal": "",
    "idiomatic": ""
  },
  "s0106": {
    "chinese": "三十六年，秦侵我陰晉。",
    "literal": "",
    "idiomatic": ""
  },
  "s0107": {
    "chinese": "三十八年，伐秦，敗我武下，得其將識。",
    "literal": "",
    "idiomatic": ""
  },
  "s0108": {
    "chinese": "是歲，文侯卒，子擊立，是為武侯。",
    "literal": "",
    "idiomatic": ""
  },
  "s0109": {
    "chinese": "魏武侯元年，趙敬侯初立，公子朔為亂，不勝，奔魏，與魏襲邯鄲，魏敗而去。",
    "literal": "",
    "idiomatic": ""
  },
  "s0110": {
    "chinese": "二年，城安邑、王垣。",
    "literal": "",
    "idiomatic": ""
  },
  "s0111": {
    "chinese": "七年，伐齊，至桑丘。",
    "literal": "",
    "idiomatic": ""
  },
  "s0112": {
    "chinese": "九年，翟敗我于澮。",
    "literal": "",
    "idiomatic": ""
  },
  "s0113": {
    "chinese": "使吳起伐齊，至靈丘。",
    "literal": "",
    "idiomatic": ""
  },
  "s0114": {
    "chinese": "齊威王初立。",
    "literal": "",
    "idiomatic": ""
  },
  "s0115": {
    "chinese": "十一年，與韓、趙三分晉地，滅其後。",
    "literal": "",
    "idiomatic": ""
  },
  "s0116": {
    "chinese": "十三年，秦獻公縣櫟陽。",
    "literal": "",
    "idiomatic": ""
  },
  "s0117": {
    "chinese": "十五年，敗趙北藺。",
    "literal": "",
    "idiomatic": ""
  },
  "s0118": {
    "chinese": "十六年，伐楚，取魯陽。",
    "literal": "",
    "idiomatic": ""
  },
  "s0119": {
    "chinese": "武侯卒，子罃立，是為惠王。",
    "literal": "",
    "idiomatic": ""
  },
  "s0120": {
    "chinese": "惠王元年，初，武侯卒也，子罃與公中緩爭為太子。",
    "literal": "",
    "idiomatic": ""
  },
  "s0121": {
    "chinese": "公孫頎自宋入趙，自趙入韓，謂韓懿侯曰：「魏罃與公中緩爭為太子，君亦聞之乎？",
    "literal": "",
    "idiomatic": ""
  },
  "s0122": {
    "chinese": "今魏罃得王錯，挾上黨，固半國也。",
    "literal": "",
    "idiomatic": ""
  },
  "s0123": {
    "chinese": "因而除之，破魏必矣，不可失也。」",
    "literal": "",
    "idiomatic": ""
  },
  "s0124": {
    "chinese": "懿侯說，乃與趙成侯合軍并兵以伐魏，戰于濁澤，魏氏大敗，魏君圍。",
    "literal": "",
    "idiomatic": ""
  },
  "s0125": {
    "chinese": "趙謂韓曰：「除魏君，立公中緩，割地而退，我且利。」",
    "literal": "",
    "idiomatic": ""
  },
  "s0126": {
    "chinese": "韓曰：「不可。",
    "literal": "",
    "idiomatic": ""
  },
  "s0127": {
    "chinese": "殺魏君，人必曰暴；",
    "literal": "",
    "idiomatic": ""
  },
  "s0128": {
    "chinese": "割地而退，人必曰貪。",
    "literal": "",
    "idiomatic": ""
  },
  "s0129": {
    "chinese": "不如兩分之。",
    "literal": "",
    "idiomatic": ""
  },
  "s0130": {
    "chinese": "魏分為兩，不彊於宋、衛，則我終無魏之患矣。」",
    "literal": "",
    "idiomatic": ""
  },
  "s0131": {
    "chinese": "趙不聽。",
    "literal": "",
    "idiomatic": ""
  },
  "s0132": {
    "chinese": "韓不說，以其少卒夜去。",
    "literal": "",
    "idiomatic": ""
  },
  "s0133": {
    "chinese": "惠王之所以身不死，國不分者，二家謀不和也。",
    "literal": "",
    "idiomatic": ""
  },
  "s0134": {
    "chinese": "若從一家之謀，則魏必分矣。",
    "literal": "",
    "idiomatic": ""
  },
  "s0135": {
    "chinese": "故曰「君終無適子，其國可破也」。",
    "literal": "",
    "idiomatic": ""
  },
  "s0136": {
    "chinese": "二年，魏敗韓于馬陵，敗趙于懷。",
    "literal": "",
    "idiomatic": ""
  },
  "s0137": {
    "chinese": "三年，齊敗我觀。",
    "literal": "",
    "idiomatic": ""
  },
  "s0138": {
    "chinese": "五年，與韓會宅陽。",
    "literal": "",
    "idiomatic": ""
  },
  "s0139": {
    "chinese": "城武堵。",
    "literal": "",
    "idiomatic": ""
  },
  "s0140": {
    "chinese": "為秦所敗。",
    "literal": "",
    "idiomatic": ""
  },
  "s0141": {
    "chinese": "六年，伐取宋儀臺。",
    "literal": "",
    "idiomatic": ""
  },
  "s0142": {
    "chinese": "九年，伐敗韓于澮。",
    "literal": "",
    "idiomatic": ""
  },
  "s0143": {
    "chinese": "與秦戰少梁，虜我將公孫痤，取龐。",
    "literal": "",
    "idiomatic": ""
  },
  "s0144": {
    "chinese": "秦獻公卒，子孝公立。",
    "literal": "",
    "idiomatic": ""
  },
  "s0145": {
    "chinese": "十年，伐取趙皮牢。",
    "literal": "",
    "idiomatic": ""
  },
  "s0146": {
    "chinese": "彗星見。",
    "literal": "",
    "idiomatic": ""
  },
  "s0147": {
    "chinese": "十二年，星晝墜，有聲。",
    "literal": "",
    "idiomatic": ""
  },
  "s0148": {
    "chinese": "十四年，與趙會鄗。",
    "literal": "",
    "idiomatic": ""
  },
  "s0149": {
    "chinese": "十五年，魯、衛、宋、鄭君來朝。",
    "literal": "",
    "idiomatic": ""
  },
  "s0150": {
    "chinese": "十六年，與秦孝公會（社）［杜］平。",
    "literal": "",
    "idiomatic": ""
  },
  "s0151": {
    "chinese": "侵宋黃池，宋復取之。",
    "literal": "",
    "idiomatic": ""
  },
  "s0152": {
    "chinese": "十七年，與秦戰元裏，秦取我少梁。",
    "literal": "",
    "idiomatic": ""
  },
  "s0153": {
    "chinese": "圍趙邯鄲。",
    "literal": "",
    "idiomatic": ""
  },
  "s0154": {
    "chinese": "十八年，拔邯鄲。",
    "literal": "",
    "idiomatic": ""
  },
  "s0155": {
    "chinese": "趙請救于齊，齊使田忌、孫臏救趙，敗魏桂陵。",
    "literal": "",
    "idiomatic": ""
  },
  "s0156": {
    "chinese": "十九年，諸侯圍我襄陵。",
    "literal": "",
    "idiomatic": ""
  },
  "s0157": {
    "chinese": "筑長城，塞固陽。",
    "literal": "",
    "idiomatic": ""
  },
  "s0158": {
    "chinese": "二十年，歸趙邯鄲，與盟漳水上。",
    "literal": "",
    "idiomatic": ""
  },
  "s0159": {
    "chinese": "二十一年，與秦會彤。",
    "literal": "",
    "idiomatic": ""
  },
  "s0160": {
    "chinese": "趙成侯卒。",
    "literal": "",
    "idiomatic": ""
  },
  "s0161": {
    "chinese": "二十八年，齊威王卒。",
    "literal": "",
    "idiomatic": ""
  },
  "s0162": {
    "chinese": "中山君相魏。",
    "literal": "",
    "idiomatic": ""
  },
  "s0163": {
    "chinese": "三十年，魏伐趙，趙告急齊。",
    "literal": "",
    "idiomatic": ""
  },
  "s0164": {
    "chinese": "齊宣王用孫子計，救趙擊魏。",
    "literal": "",
    "idiomatic": ""
  },
  "s0165": {
    "chinese": "魏遂大興師，使龐涓將，而令太子申為上將軍。",
    "literal": "",
    "idiomatic": ""
  },
  "s0166": {
    "chinese": "過外黃，外黃徐子謂太子曰：「臣有百戰百勝之術。」",
    "literal": "",
    "idiomatic": ""
  },
  "s0167": {
    "chinese": "太子曰：「可得聞乎？」",
    "literal": "",
    "idiomatic": ""
  },
  "s0168": {
    "chinese": "客曰：「固願效之。」",
    "literal": "",
    "idiomatic": ""
  },
  "s0169": {
    "chinese": "曰：「太子自將攻齊，大勝并莒，則富不過有魏，貴不益為王。",
    "literal": "",
    "idiomatic": ""
  },
  "s0170": {
    "chinese": "若戰不勝齊，則萬世無魏矣。",
    "literal": "",
    "idiomatic": ""
  },
  "s0171": {
    "chinese": "此臣之百戰百勝之術也。」",
    "literal": "",
    "idiomatic": ""
  },
  "s0172": {
    "chinese": "太子曰：「諾，請必從公之言而還矣。」",
    "literal": "",
    "idiomatic": ""
  },
  "s0173": {
    "chinese": "客曰：「太子雖欲還，不得矣。",
    "literal": "",
    "idiomatic": ""
  },
  "s0174": {
    "chinese": "彼勸太子戰攻，欲啜汁者眾。",
    "literal": "",
    "idiomatic": ""
  },
  "s0175": {
    "chinese": "太子雖欲還，恐不得矣。」",
    "literal": "",
    "idiomatic": ""
  },
  "s0176": {
    "chinese": "太子因欲還，其御曰：「將出而還，與北同。」",
    "literal": "",
    "idiomatic": ""
  },
  "s0177": {
    "chinese": "太子果與齊人戰，敗於馬陵。",
    "literal": "",
    "idiomatic": ""
  },
  "s0178": {
    "chinese": "齊虜魏太子申，殺將軍涓，軍遂大破。",
    "literal": "",
    "idiomatic": ""
  },
  "s0179": {
    "chinese": "三十一年，秦、趙、齊共伐我，秦將商君詐我將軍公子卬而襲奪其軍，破之。",
    "literal": "",
    "idiomatic": ""
  },
  "s0180": {
    "chinese": "秦用商君，東地至河，而齊、趙數破我，安邑近秦，於是徙治大梁。",
    "literal": "",
    "idiomatic": ""
  },
  "s0181": {
    "chinese": "以公子赫為太子。",
    "literal": "",
    "idiomatic": ""
  },
  "s0182": {
    "chinese": "三十三年，秦孝公卒，商君亡秦歸魏，魏怒，不入。",
    "literal": "",
    "idiomatic": ""
  },
  "s0183": {
    "chinese": "三十五年，與齊宣王會平阿南。",
    "literal": "",
    "idiomatic": ""
  },
  "s0184": {
    "chinese": "惠王數被於軍旅，卑禮厚幣以招賢者。",
    "literal": "",
    "idiomatic": ""
  },
  "s0185": {
    "chinese": "鄒衍、淳于髡、孟軻皆至梁。",
    "literal": "",
    "idiomatic": ""
  },
  "s0186": {
    "chinese": "梁惠王曰：「寡人不佞，兵三折於外，太子虜，上將死，國以空虛，以羞先君宗廟社稷，寡人甚丑之，叟不遠千里，辱幸至獘邑之廷，將何利吾國？」",
    "literal": "",
    "idiomatic": ""
  },
  "s0187": {
    "chinese": "孟軻曰：「君不可以言利若是。",
    "literal": "",
    "idiomatic": ""
  },
  "s0188": {
    "chinese": "夫君欲利則大夫欲利，大夫欲利則庶人欲利，上下爭利，國則危矣。",
    "literal": "",
    "idiomatic": ""
  },
  "s0189": {
    "chinese": "為人君，仁義而已矣，何以利為！」",
    "literal": "",
    "idiomatic": ""
  },
  "s0191": {
    "chinese": "三十六年，復與齊王會甄。",
    "literal": "",
    "idiomatic": ""
  },
  "s0192": {
    "chinese": "是歲，惠王卒，子襄王立。",
    "literal": "",
    "idiomatic": ""
  },
  "s0193": {
    "chinese": "襄王元年，與諸侯會徐州，相王也。",
    "literal": "",
    "idiomatic": ""
  },
  "s0194": {
    "chinese": "追尊父惠王為王。",
    "literal": "",
    "idiomatic": ""
  },
  "s0195": {
    "chinese": "五年，秦敗我龍賈軍四萬五千于雕陰，圍我焦、曲沃。",
    "literal": "",
    "idiomatic": ""
  },
  "s0196": {
    "chinese": "予秦河西之地。",
    "literal": "",
    "idiomatic": ""
  },
  "s0197": {
    "chinese": "六年，與秦會應。",
    "literal": "",
    "idiomatic": ""
  },
  "s0198": {
    "chinese": "秦取我汾陰、皮氏、焦。",
    "literal": "",
    "idiomatic": ""
  },
  "s0199": {
    "chinese": "魏伐楚，敗之陘山。",
    "literal": "",
    "idiomatic": ""
  },
  "s0200": {
    "chinese": "七年，魏盡入上郡于秦。",
    "literal": "",
    "idiomatic": ""
  },
  "s0201": {
    "chinese": "秦降我蒲陽。",
    "literal": "",
    "idiomatic": ""
  },
  "s0202": {
    "chinese": "八年，秦歸我焦、曲沃。",
    "literal": "",
    "idiomatic": ""
  },
  "s0203": {
    "chinese": "十二年，楚敗我襄陵。",
    "literal": "",
    "idiomatic": ""
  },
  "s0204": {
    "chinese": "諸侯執政與秦相張儀會齧桑。",
    "literal": "",
    "idiomatic": ""
  },
  "s0205": {
    "chinese": "十三年，張儀相魏。",
    "literal": "",
    "idiomatic": ""
  },
  "s0206": {
    "chinese": "魏有女子化為丈夫。",
    "literal": "",
    "idiomatic": ""
  },
  "s0207": {
    "chinese": "秦取我曲沃、平周。",
    "literal": "",
    "idiomatic": ""
  },
  "s0208": {
    "chinese": "十六年，襄王卒，子哀王立。",
    "literal": "",
    "idiomatic": ""
  },
  "s0209": {
    "chinese": "張儀復歸秦。",
    "literal": "",
    "idiomatic": ""
  },
  "s0210": {
    "chinese": "哀王元年，五國共攻秦，不勝而去。",
    "literal": "",
    "idiomatic": ""
  },
  "s0211": {
    "chinese": "二年，齊敗我觀津。",
    "literal": "",
    "idiomatic": ""
  },
  "s0212": {
    "chinese": "五年，秦使樗里子伐取我曲沃，走犀首岸門。",
    "literal": "",
    "idiomatic": ""
  },
  "s0213": {
    "chinese": "六年，秦（求）［來］立公子政為太子。",
    "literal": "",
    "idiomatic": ""
  },
  "s0214": {
    "chinese": "與秦會臨晉。",
    "literal": "",
    "idiomatic": ""
  },
  "s0215": {
    "chinese": "七年，攻齊。",
    "literal": "",
    "idiomatic": ""
  },
  "s0216": {
    "chinese": "與秦伐燕。",
    "literal": "",
    "idiomatic": ""
  },
  "s0217": {
    "chinese": "八年，伐衛，拔列城二。",
    "literal": "",
    "idiomatic": ""
  },
  "s0218": {
    "chinese": "衛君患之。",
    "literal": "",
    "idiomatic": ""
  },
  "s0219": {
    "chinese": "如耳約斬趙，趙分而為二，所以不亡者，魏為從主也。",
    "literal": "",
    "idiomatic": ""
  },
  "s0220": {
    "chinese": "今衛已迫亡，將西請事於秦。",
    "literal": "",
    "idiomatic": ""
  },
  "s0221": {
    "chinese": "與其以秦醳衛，不如以魏醳衛，見衛君曰：「請罷魏兵，免成陵君可乎？」",
    "literal": "",
    "idiomatic": ""
  },
  "s0222": {
    "chinese": "衛君曰：「先生果能，孤請世世以衛事先生。」",
    "literal": "",
    "idiomatic": ""
  },
  "s0223": {
    "chinese": "如耳見成陵君曰：「昔者魏伐趙，斷羊腸，拔閼與，衛之德魏必終無窮。」",
    "literal": "",
    "idiomatic": ""
  },
  "s0224": {
    "chinese": "成陵君曰：「諾。」",
    "literal": "",
    "idiomatic": ""
  },
  "s0225": {
    "chinese": "如耳見魏王曰：「臣有謁於衛。",
    "literal": "",
    "idiomatic": ""
  },
  "s0226": {
    "chinese": "衛故周室之別也，其稱小國，多寶器。",
    "literal": "",
    "idiomatic": ""
  },
  "s0227": {
    "chinese": "今國迫於難而寶器不出者，其心以為攻衛醳衛不以王為主，故寶器雖出必不入於王也。",
    "literal": "",
    "idiomatic": ""
  },
  "s0228": {
    "chinese": "臣竊料之，先言醳衛者必受衛者也。」",
    "literal": "",
    "idiomatic": ""
  },
  "s0229": {
    "chinese": "如耳出，成陵君入，以其言見魏王。",
    "literal": "",
    "idiomatic": ""
  },
  "s0230": {
    "chinese": "魏王聽其說，罷其兵，免成陵君，終身不見。",
    "literal": "",
    "idiomatic": ""
  },
  "s0231": {
    "chinese": "九年，與秦王會臨晉。",
    "literal": "",
    "idiomatic": ""
  },
  "s0232": {
    "chinese": "張儀、魏章皆歸于魏。",
    "literal": "",
    "idiomatic": ""
  },
  "s0233": {
    "chinese": "魏相田需死，楚害張儀、犀首、薛公。",
    "literal": "",
    "idiomatic": ""
  },
  "s0234": {
    "chinese": "楚相昭魚謂蘇代曰：「田需死，吾恐張儀、犀首、薛公有一人相魏者也。」",
    "literal": "",
    "idiomatic": ""
  },
  "s0235": {
    "chinese": "代曰：「然相者欲誰而君便之？」",
    "literal": "",
    "idiomatic": ""
  },
  "s0236": {
    "chinese": "昭魚曰：「吾欲太子之自相也。」",
    "literal": "",
    "idiomatic": ""
  },
  "s0237": {
    "chinese": "代曰：「請為君北，必相之。」",
    "literal": "",
    "idiomatic": ""
  },
  "s0238": {
    "chinese": "昭魚曰：「柰何？」",
    "literal": "",
    "idiomatic": ""
  },
  "s0239": {
    "chinese": "對曰：「君其為梁王，代請說君。」",
    "literal": "",
    "idiomatic": ""
  },
  "s0240": {
    "chinese": "昭魚曰：「柰何？」",
    "literal": "",
    "idiomatic": ""
  },
  "s0241": {
    "chinese": "對曰：「代也從楚來，昭魚甚憂，曰：『田需死，吾恐張儀、犀首、薛公有一人相魏者也。』",
    "literal": "",
    "idiomatic": ""
  },
  "s0242": {
    "chinese": "代曰：『梁王，長主也，必不相張儀。",
    "literal": "",
    "idiomatic": ""
  },
  "s0243": {
    "chinese": "張儀相，必右秦而左魏。",
    "literal": "",
    "idiomatic": ""
  },
  "s0244": {
    "chinese": "犀首相，必右韓而左魏。",
    "literal": "",
    "idiomatic": ""
  },
  "s0245": {
    "chinese": "薛公相，必右齊而左魏。",
    "literal": "",
    "idiomatic": ""
  },
  "s0246": {
    "chinese": "梁王，長主也，必不便也。』",
    "literal": "",
    "idiomatic": ""
  },
  "s0247": {
    "chinese": "王曰：『然則寡人孰相？』",
    "literal": "",
    "idiomatic": ""
  },
  "s0248": {
    "chinese": "代曰：『莫若太子之自相。",
    "literal": "",
    "idiomatic": ""
  },
  "s0249": {
    "chinese": "太子之自相，是三人者皆以太子為非常相也，皆將務以其國事魏，欲得丞相璽也。",
    "literal": "",
    "idiomatic": ""
  },
  "s0250": {
    "chinese": "以魏之彊，而三萬乘之國輔之，魏必安矣。",
    "literal": "",
    "idiomatic": ""
  },
  "s0251": {
    "chinese": "故曰莫若太子之自相也。』」",
    "literal": "",
    "idiomatic": ""
  },
  "s0252": {
    "chinese": "遂北見梁王，以此告之。",
    "literal": "",
    "idiomatic": ""
  },
  "s0253": {
    "chinese": "太子果相魏。",
    "literal": "",
    "idiomatic": ""
  },
  "s0254": {
    "chinese": "十年，張儀死。",
    "literal": "",
    "idiomatic": ""
  },
  "s0255": {
    "chinese": "十一年，與秦武王會應。",
    "literal": "",
    "idiomatic": ""
  },
  "s0256": {
    "chinese": "十二年，太子朝於秦。",
    "literal": "",
    "idiomatic": ""
  },
  "s0257": {
    "chinese": "秦來伐我皮氏，未拔而解。",
    "literal": "",
    "idiomatic": ""
  },
  "s0258": {
    "chinese": "十四年，秦來歸武王后。",
    "literal": "",
    "idiomatic": ""
  },
  "s0259": {
    "chinese": "十六年，秦拔我蒲反、陽晉、封陵。",
    "literal": "",
    "idiomatic": ""
  },
  "s0260": {
    "chinese": "十七年，與秦會臨晉。",
    "literal": "",
    "idiomatic": ""
  },
  "s0261": {
    "chinese": "秦予我蒲反。",
    "literal": "",
    "idiomatic": ""
  },
  "s0262": {
    "chinese": "十八年，與秦伐楚。",
    "literal": "",
    "idiomatic": ""
  },
  "s0263": {
    "chinese": "二十一年，與齊、韓共敗秦軍函谷。",
    "literal": "",
    "idiomatic": ""
  },
  "s0264": {
    "chinese": "二十三年，秦復予我河外及封陵為和。",
    "literal": "",
    "idiomatic": ""
  },
  "s0265": {
    "chinese": "哀王卒，子昭王立。",
    "literal": "",
    "idiomatic": ""
  },
  "s0266": {
    "chinese": "昭王元年，秦拔我襄城。",
    "literal": "",
    "idiomatic": ""
  },
  "s0267": {
    "chinese": "二年，與秦戰，我不利。",
    "literal": "",
    "idiomatic": ""
  },
  "s0268": {
    "chinese": "三年，佐韓攻秦，秦將白起敗我軍伊闕二十四萬。",
    "literal": "",
    "idiomatic": ""
  },
  "s0269": {
    "chinese": "六年，予秦河東地方四百里。",
    "literal": "",
    "idiomatic": ""
  },
  "s0270": {
    "chinese": "芒卯以詐重。",
    "literal": "",
    "idiomatic": ""
  },
  "s0271": {
    "chinese": "七年，秦拔我城大小六十一。",
    "literal": "",
    "idiomatic": ""
  },
  "s0272": {
    "chinese": "八年，秦昭王為西帝，齊湣王為東帝，月餘，皆復稱王歸帝。",
    "literal": "",
    "idiomatic": ""
  },
  "s0273": {
    "chinese": "九年，秦拔我新垣、曲陽之城。",
    "literal": "",
    "idiomatic": ""
  },
  "s0274": {
    "chinese": "十年，齊滅宋，宋王死我溫。",
    "literal": "",
    "idiomatic": ""
  },
  "s0275": {
    "chinese": "十二年，與秦、趙、韓、燕共伐齊，敗之濟西，湣王出亡。",
    "literal": "",
    "idiomatic": ""
  },
  "s0276": {
    "chinese": "燕獨入臨菑。",
    "literal": "",
    "idiomatic": ""
  },
  "s0277": {
    "chinese": "與秦王會西周。",
    "literal": "",
    "idiomatic": ""
  },
  "s0278": {
    "chinese": "十三年，秦拔我安城。",
    "literal": "",
    "idiomatic": ""
  },
  "s0279": {
    "chinese": "兵到大梁，去。",
    "literal": "",
    "idiomatic": ""
  },
  "s0280": {
    "chinese": "十八年，秦拔郢，楚王徙陳。",
    "literal": "",
    "idiomatic": ""
  },
  "s0281": {
    "chinese": "十九年，昭王卒，子安釐王立。",
    "literal": "",
    "idiomatic": ""
  },
  "s0282": {
    "chinese": "安釐王元年，秦拔我兩城。",
    "literal": "",
    "idiomatic": ""
  },
  "s0283": {
    "chinese": "二年，又拔我二城，軍大梁下，韓來救，予秦溫以和。",
    "literal": "",
    "idiomatic": ""
  },
  "s0284": {
    "chinese": "三年，秦拔我四城，斬首四萬。",
    "literal": "",
    "idiomatic": ""
  },
  "s0285": {
    "chinese": "四年，秦破我及韓、趙，殺十五萬人，走我將芒卯。",
    "literal": "",
    "idiomatic": ""
  },
  "s0286": {
    "chinese": "魏將段干子請予秦南陽以和。",
    "literal": "",
    "idiomatic": ""
  },
  "s0287": {
    "chinese": "蘇代謂魏王曰：「欲璽者段干子也，欲地者秦也。",
    "literal": "",
    "idiomatic": ""
  },
  "s0288": {
    "chinese": "今王使欲地者制璽，使欲璽者制地，魏氏地不盡則不知已。",
    "literal": "",
    "idiomatic": ""
  },
  "s0289": {
    "chinese": "且夫以地事秦，譬猶抱薪救火，薪不盡，火不滅。」",
    "literal": "",
    "idiomatic": ""
  },
  "s0290": {
    "chinese": "王曰：「是則然也。",
    "literal": "",
    "idiomatic": ""
  },
  "s0291": {
    "chinese": "雖然，事始已行，不可更矣。」",
    "literal": "",
    "idiomatic": ""
  },
  "s0292": {
    "chinese": "對曰：「王獨不見夫博之所以貴梟者，便則食，不便則止矣。",
    "literal": "",
    "idiomatic": ""
  },
  "s0293": {
    "chinese": "今王曰『事始已行，不可更』，是何王之用智不如用梟也？」",
    "literal": "",
    "idiomatic": ""
  },
  "s0295": {
    "chinese": "九年，秦拔我懷。",
    "literal": "",
    "idiomatic": ""
  },
  "s0296": {
    "chinese": "十年，秦太子外質於魏死。",
    "literal": "",
    "idiomatic": ""
  },
  "s0297": {
    "chinese": "十一年，秦拔我郪丘。",
    "literal": "",
    "idiomatic": ""
  },
  "s0298": {
    "chinese": "秦昭王謂左右曰：「今時韓、魏與始孰彊？」",
    "literal": "",
    "idiomatic": ""
  },
  "s0299": {
    "chinese": "對曰：「不如始彊。」",
    "literal": "",
    "idiomatic": ""
  },
  "s0300": {
    "chinese": "王曰：「今時如耳、魏齊與孟嘗、芒卯孰賢？」",
    "literal": "",
    "idiomatic": ""
  },
  "s0301": {
    "chinese": "對曰：「不如。」",
    "literal": "",
    "idiomatic": ""
  },
  "s0302": {
    "chinese": "王曰：「以孟嘗、芒卯之賢，率彊韓、魏以攻秦，猶無柰寡人何也。",
    "literal": "",
    "idiomatic": ""
  },
  "s0303": {
    "chinese": "今以無能之如耳、魏齊而率弱韓、魏以伐秦，其無柰寡人何亦明矣。」",
    "literal": "",
    "idiomatic": ""
  },
  "s0304": {
    "chinese": "左右皆曰：「甚然。」",
    "literal": "",
    "idiomatic": ""
  },
  "s0305": {
    "chinese": "中旗馮琴而對曰：「王之料天下過矣。",
    "literal": "",
    "idiomatic": ""
  },
  "s0306": {
    "chinese": "當晉六卿之時，知氏最彊，滅范、中行，又率韓、魏之兵以圍趙襄子於晉陽，決晉水以灌晉陽之城，不湛者三版。",
    "literal": "",
    "idiomatic": ""
  },
  "s0307": {
    "chinese": "知伯行水，魏桓子御，韓康子為參乘。",
    "literal": "",
    "idiomatic": ""
  },
  "s0308": {
    "chinese": "知伯曰：『吾始不知水之可以亡人之國也，乃今知之。』",
    "literal": "",
    "idiomatic": ""
  },
  "s0309": {
    "chinese": "汾水可以灌安邑，絳水可以灌平陽。",
    "literal": "",
    "idiomatic": ""
  },
  "s0310": {
    "chinese": "魏桓子肘韓康子，韓康子履魏桓子，肘足接於車上，而知氏地分，身死國亡，為天下笑。",
    "literal": "",
    "idiomatic": ""
  },
  "s0311": {
    "chinese": "今秦兵雖彊，不能過知氏；",
    "literal": "",
    "idiomatic": ""
  },
  "s0312": {
    "chinese": "韓、魏雖弱，尚賢其在晉陽之下也。",
    "literal": "",
    "idiomatic": ""
  },
  "s0313": {
    "chinese": "此方其用肘足之時也，願王之勿易也！」",
    "literal": "",
    "idiomatic": ""
  },
  "s0314": {
    "chinese": "於是秦王恐。",
    "literal": "",
    "idiomatic": ""
  },
  "s0315": {
    "chinese": "齊、楚相約而攻魏，魏使人求救於秦，冠蓋相望也，而秦救不至。",
    "literal": "",
    "idiomatic": ""
  },
  "s0316": {
    "chinese": "魏人有唐雎者，年九十餘矣，謂魏王曰：「老臣請西說秦王，令兵先臣出。」",
    "literal": "",
    "idiomatic": ""
  },
  "s0317": {
    "chinese": "魏王再拜，遂約車而遣之。",
    "literal": "",
    "idiomatic": ""
  },
  "s0318": {
    "chinese": "唐雎到，入見秦王。",
    "literal": "",
    "idiomatic": ""
  },
  "s0319": {
    "chinese": "秦王曰：「丈人芒然乃遠至此，甚苦矣！",
    "literal": "",
    "idiomatic": ""
  },
  "s0320": {
    "chinese": "夫魏之來求救數矣，寡人知魏之急已。」",
    "literal": "",
    "idiomatic": ""
  },
  "s0321": {
    "chinese": "唐雎對曰：「大王已知魏之急而救不發者，臣竊以為用策之臣無任矣。",
    "literal": "",
    "idiomatic": ""
  },
  "s0322": {
    "chinese": "夫魏，一萬乘之國也，然所以西面而事秦，稱東藩，受冠帶，祠春秋者，以秦之彊足以為與也。",
    "literal": "",
    "idiomatic": ""
  },
  "s0323": {
    "chinese": "今齊、楚之兵已合於魏郊矣，而秦救不發，亦將賴其未急也。",
    "literal": "",
    "idiomatic": ""
  },
  "s0324": {
    "chinese": "使之大急，彼且割地而約從，王尚何救焉？",
    "literal": "",
    "idiomatic": ""
  },
  "s0325": {
    "chinese": "必待其急而救之，是失一東藩之魏而彊二敵之齊、楚，則王何利焉？」",
    "literal": "",
    "idiomatic": ""
  },
  "s0326": {
    "chinese": "於是秦昭王遽為發兵救魏。",
    "literal": "",
    "idiomatic": ""
  },
  "s0327": {
    "chinese": "魏氏復定。",
    "literal": "",
    "idiomatic": ""
  },
  "s0328": {
    "chinese": "趙使人謂魏王曰：「為我殺范痤，吾請獻七十里之地。」",
    "literal": "",
    "idiomatic": ""
  },
  "s0329": {
    "chinese": "魏王曰：「諾。」",
    "literal": "",
    "idiomatic": ""
  },
  "s0330": {
    "chinese": "使吏捕之，圍而未殺。",
    "literal": "",
    "idiomatic": ""
  },
  "s0331": {
    "chinese": "痤因上屋騎危，謂使者曰：「與其以死痤市，不如以生痤市。",
    "literal": "",
    "idiomatic": ""
  },
  "s0332": {
    "chinese": "有如痤死，趙不予王地，則王將柰何？",
    "literal": "",
    "idiomatic": ""
  },
  "s0333": {
    "chinese": "故不若與先定割地，然後殺痤。」",
    "literal": "",
    "idiomatic": ""
  },
  "s0334": {
    "chinese": "魏王曰：「善。」",
    "literal": "",
    "idiomatic": ""
  },
  "s0335": {
    "chinese": "痤因上書信陵君曰：「痤，故魏之免相也，趙以地殺痤而魏王聽之，有如彊秦亦將襲趙之欲，則君且柰何？」",
    "literal": "",
    "idiomatic": ""
  },
  "s0336": {
    "chinese": "信陵君言於王而出之。",
    "literal": "",
    "idiomatic": ""
  },
  "s0337": {
    "chinese": "魏王以秦救之故，欲親秦而伐韓，以求故地。",
    "literal": "",
    "idiomatic": ""
  },
  "s0338": {
    "chinese": "無忌謂魏王曰：",
    "literal": "",
    "idiomatic": ""
  },
  "s0339": {
    "chinese": "秦與戎翟同俗，有虎狼之心，貪戾好利無信，不識禮義德行。",
    "literal": "",
    "idiomatic": ""
  },
  "s0340": {
    "chinese": "茍有利焉，不顧親戚兄弟，若禽獸耳，此天下之所識也，非有所施厚積德也。",
    "literal": "",
    "idiomatic": ""
  },
  "s0341": {
    "chinese": "故太后母也，而以憂死；",
    "literal": "",
    "idiomatic": ""
  },
  "s0342": {
    "chinese": "穰侯舅也，功莫大焉，而竟逐之；",
    "literal": "",
    "idiomatic": ""
  },
  "s0343": {
    "chinese": "兩弟無罪，而再奪之國。",
    "literal": "",
    "idiomatic": ""
  },
  "s0344": {
    "chinese": "此於親戚若此，而況於仇讎之國乎？",
    "literal": "",
    "idiomatic": ""
  },
  "s0345": {
    "chinese": "今王與秦共伐韓而益近秦患，臣甚惑之。",
    "literal": "",
    "idiomatic": ""
  },
  "s0346": {
    "chinese": "而王不識則不明，群臣莫以聞則不忠。",
    "literal": "",
    "idiomatic": ""
  },
  "s0347": {
    "chinese": "今韓氏以一女子奉一弱主，內有大亂，外交彊秦魏之兵，王以為不亡乎？",
    "literal": "",
    "idiomatic": ""
  },
  "s0348": {
    "chinese": "韓亡，秦有鄭地，與大梁鄴，王以為安乎？",
    "literal": "",
    "idiomatic": ""
  },
  "s0349": {
    "chinese": "王欲得故地，今負彊秦之親，王以為利乎？",
    "literal": "",
    "idiomatic": ""
  },
  "s0350": {
    "chinese": "秦非無事之國也，韓亡之後必將更事，更事必就易與利，就易與利必不伐楚與趙矣。",
    "literal": "",
    "idiomatic": ""
  },
  "s0351": {
    "chinese": "是何也？",
    "literal": "",
    "idiomatic": ""
  },
  "s0352": {
    "chinese": "夫越山踰河，絕韓上黨而攻彊趙，是復閼與之事，秦必不為也。",
    "literal": "",
    "idiomatic": ""
  },
  "s0353": {
    "chinese": "若道河內，倍鄴、朝歌，絕漳滏水，與趙兵決於邯鄲之郊，是知伯之禍也，秦又不敢。",
    "literal": "",
    "idiomatic": ""
  },
  "s0354": {
    "chinese": "伐楚，道涉谷，行三千里。",
    "literal": "",
    "idiomatic": ""
  },
  "s0355": {
    "chinese": "而攻冥阸之塞，所行甚遠，所攻甚難，秦又不為也。",
    "literal": "",
    "idiomatic": ""
  },
  "s0356": {
    "chinese": "若道河外，倍大梁，右（蔡左）［上蔡］、召陵，與楚兵決於陳郊，秦又不敢。",
    "literal": "",
    "idiomatic": ""
  },
  "s0357": {
    "chinese": "故曰秦必不伐楚與趙矣，又不攻衛與齊矣。",
    "literal": "",
    "idiomatic": ""
  },
  "s0358": {
    "chinese": "夫韓亡之後，兵出之日，非魏無攻已。",
    "literal": "",
    "idiomatic": ""
  },
  "s0359": {
    "chinese": "秦固有懷、茅、邢丘，城垝津以臨河內，河內共、汲必危；",
    "literal": "",
    "idiomatic": ""
  },
  "s0360": {
    "chinese": "有鄭地，得垣雍，決熒澤水灌大梁，大梁必亡。",
    "literal": "",
    "idiomatic": ""
  },
  "s0361": {
    "chinese": "王之使者出過而惡安陵氏於秦，秦之欲誅之久矣。",
    "literal": "",
    "idiomatic": ""
  },
  "s0362": {
    "chinese": "秦葉陽、昆陽與舞陽鄰，聽使者之惡之，隨安陵氏而亡之，繞舞陽之北，以東臨許，南國必危，國無害（已）［乎］？",
    "literal": "",
    "idiomatic": ""
  },
  "s0363": {
    "chinese": "夫憎韓不愛安陵氏可也，夫不患秦之不愛南國非也。",
    "literal": "",
    "idiomatic": ""
  },
  "s0364": {
    "chinese": "異日者，秦在河西晉，國去梁千里，有河山以闌之，有周韓以閒之。",
    "literal": "",
    "idiomatic": ""
  },
  "s0365": {
    "chinese": "從林鄉軍以至于今，秦七攻魏，五入囿中，邊城盡拔，文臺墮，垂都焚，林木伐，麋鹿盡，而國繼以圍。",
    "literal": "",
    "idiomatic": ""
  },
  "s0366": {
    "chinese": "又長驅梁北，東至陶衛之郊，北至平監。",
    "literal": "",
    "idiomatic": ""
  },
  "s0367": {
    "chinese": "所亡於秦者，山南山北，河外河內，大縣數十，名都數百。",
    "literal": "",
    "idiomatic": ""
  },
  "s0368": {
    "chinese": "秦乃在河西晉，去梁千里，而禍若是矣，又況於使秦無韓，有鄭地，無河山而闌之，無周韓而閒之，去大梁百里，禍必由此矣。",
    "literal": "",
    "idiomatic": ""
  },
  "s0369": {
    "chinese": "異日者，從之不成也，楚、魏疑而韓不可得也。",
    "literal": "",
    "idiomatic": ""
  },
  "s0370": {
    "chinese": "今韓受兵三年，秦橈之以講，識亡不聽，投質於趙，請為天下鴈行頓刃，楚、趙必集兵，皆識秦之欲無窮也，非盡亡天下之國而臣海內，必不休矣。",
    "literal": "",
    "idiomatic": ""
  },
  "s0371": {
    "chinese": "是故臣願以從事王，王速受楚趙之約，（趙）［而］挾韓之質以存韓，而求故地，韓必效之。",
    "literal": "",
    "idiomatic": ""
  },
  "s0372": {
    "chinese": "此士民不勞而故地得，其功多於與秦共伐韓，而又與彊秦鄰之禍也。",
    "literal": "",
    "idiomatic": ""
  },
  "s0373": {
    "chinese": "夫存韓安魏而利天下，此亦王之天時已。",
    "literal": "",
    "idiomatic": ""
  },
  "s0374": {
    "chinese": "通韓上黨於共、甯，使道安成，出入賦之，是魏重質韓以其上黨也。",
    "literal": "",
    "idiomatic": ""
  },
  "s0375": {
    "chinese": "今有其賦，足以富國。",
    "literal": "",
    "idiomatic": ""
  },
  "s0376": {
    "chinese": "韓必德魏愛魏重魏畏魏，韓必不敢反魏，是韓則魏之縣也。",
    "literal": "",
    "idiomatic": ""
  },
  "s0377": {
    "chinese": "魏得韓以為縣，衛、大梁、河外必安矣。",
    "literal": "",
    "idiomatic": ""
  },
  "s0378": {
    "chinese": "今不存韓，二周、安陵必危，楚、趙大破，衛、齊甚畏，天下西鄉而馳秦入朝而為臣不久矣。",
    "literal": "",
    "idiomatic": ""
  },
  "s0379": {
    "chinese": "二十年，秦圍邯鄲，信陵君無忌矯奪將軍晉鄙兵以救趙，趙得全。",
    "literal": "",
    "idiomatic": ""
  },
  "s0380": {
    "chinese": "無忌因留趙。",
    "literal": "",
    "idiomatic": ""
  },
  "s0381": {
    "chinese": "二十六年，秦昭王卒。",
    "literal": "",
    "idiomatic": ""
  },
  "s0382": {
    "chinese": "三十年，無忌歸魏，率五國兵攻秦，敗之河外，走蒙驁。",
    "literal": "",
    "idiomatic": ""
  },
  "s0383": {
    "chinese": "魏太子增質於秦，秦怒，欲囚魏太子增。",
    "literal": "",
    "idiomatic": ""
  },
  "s0384": {
    "chinese": "或為增謂秦王曰：「公孫喜固謂魏相曰『請以魏疾擊秦，秦王怒，必囚增。",
    "literal": "",
    "idiomatic": ""
  },
  "s0385": {
    "chinese": "魏王又怒，擊秦，秦必傷』。",
    "literal": "",
    "idiomatic": ""
  },
  "s0386": {
    "chinese": "今王囚增，是喜之計中也。",
    "literal": "",
    "idiomatic": ""
  },
  "s0387": {
    "chinese": "故不若貴增而合魏，以疑之於齊、韓。」",
    "literal": "",
    "idiomatic": ""
  },
  "s0388": {
    "chinese": "秦乃止增。",
    "literal": "",
    "idiomatic": ""
  },
  "s0389": {
    "chinese": "三十一年，秦王政初立。",
    "literal": "",
    "idiomatic": ""
  },
  "s0390": {
    "chinese": "三十四年，安釐王卒，太子增立，是為景湣王。",
    "literal": "",
    "idiomatic": ""
  },
  "s0391": {
    "chinese": "信陵君無忌卒。",
    "literal": "",
    "idiomatic": ""
  },
  "s0392": {
    "chinese": "景湣王元年，秦拔我二十城，以為秦東郡。",
    "literal": "",
    "idiomatic": ""
  },
  "s0393": {
    "chinese": "二年，秦拔我朝歌。",
    "literal": "",
    "idiomatic": ""
  },
  "s0394": {
    "chinese": "衛徙野王。",
    "literal": "",
    "idiomatic": ""
  },
  "s0395": {
    "chinese": "三年，秦拔我汲。",
    "literal": "",
    "idiomatic": ""
  },
  "s0396": {
    "chinese": "五年，秦拔我垣、蒲陽、衍。",
    "literal": "",
    "idiomatic": ""
  },
  "s0397": {
    "chinese": "十五年，景湣王卒，子王假立。",
    "literal": "",
    "idiomatic": ""
  },
  "s0398": {
    "chinese": "王假元年，燕太子丹使荊軻刺秦王，秦王覺之。",
    "literal": "",
    "idiomatic": ""
  },
  "s0399": {
    "chinese": "三年，秦灌大梁，虜王假，遂滅魏以為郡縣。",
    "literal": "",
    "idiomatic": ""
  },
  "s0400": {
    "chinese": "太史公曰：吾適故大梁之墟，墟中人曰：「秦之破梁，引河溝而灌大梁，三月城壞，王請降，遂滅魏。」",
    "literal": "",
    "idiomatic": ""
  },
  "s0401": {
    "chinese": "說者皆曰魏以不用信陵君故，國削弱至於亡，余以為不然。",
    "literal": "",
    "idiomatic": ""
  },
  "s0402": {
    "chinese": "天方令秦平海內，其業未成，魏雖得阿衡之佐，曷益乎？",
    "literal": "",
    "idiomatic": ""
  }
}