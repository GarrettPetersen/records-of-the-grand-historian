{
  "s0001": {
    "chinese": "是時既滅兩粵，粵人勇之乃言「粵人俗鬼，而其祠皆見鬼，數有效。",
    "literal": "",
    "idiomatic": ""
  },
  "s0002": {
    "chinese": "昔東甌王敬鬼，壽百六十歲。",
    "literal": "",
    "idiomatic": ""
  },
  "s0003": {
    "chinese": "後世怠嫚，故衰耗。」",
    "literal": "",
    "idiomatic": ""
  },
  "s0004": {
    "chinese": "乃命粵巫立粵祝祠，安臺無壇，亦祠天神帝百鬼，而以雞卜。",
    "literal": "",
    "idiomatic": ""
  },
  "s0005": {
    "chinese": "上信之，粵祠雞卜自此始用。",
    "literal": "",
    "idiomatic": ""
  },
  "s0006": {
    "chinese": "公孫卿曰：「僊人可見，上往常遽，以故不見。",
    "literal": "",
    "idiomatic": ""
  },
  "s0007": {
    "chinese": "今陛下可為館如緱氏城，置脯棗，神人宜可致。",
    "literal": "",
    "idiomatic": ""
  },
  "s0008": {
    "chinese": "且僊人好樓居。」",
    "literal": "",
    "idiomatic": ""
  },
  "s0009": {
    "chinese": "於是上令長安則作飛廉、桂館，甘泉則作益壽、延壽館，使卿持節設具而候神人。",
    "literal": "",
    "idiomatic": ""
  },
  "s0010": {
    "chinese": "乃作通天臺，置祠具其下，將招來神僊之屬。",
    "literal": "",
    "idiomatic": ""
  },
  "s0011": {
    "chinese": "於是甘泉更置前殿，始廣諸宮室。",
    "literal": "",
    "idiomatic": ""
  },
  "s0012": {
    "chinese": "夏，有芝生甘泉殿房內中。",
    "literal": "",
    "idiomatic": ""
  },
  "s0013": {
    "chinese": "天子為塞河，興通天，若有光云，乃下詔赦天下。",
    "literal": "",
    "idiomatic": ""
  },
  "s0014": {
    "chinese": "其明年，伐朝鮮。",
    "literal": "",
    "idiomatic": ""
  },
  "s0015": {
    "chinese": "夏，旱。",
    "literal": "",
    "idiomatic": ""
  },
  "s0016": {
    "chinese": "公孫卿曰：「黃帝時封則天旱，乾封三年。」",
    "literal": "",
    "idiomatic": ""
  },
  "s0017": {
    "chinese": "上乃下詔：「天旱，意乾封乎？",
    "literal": "",
    "idiomatic": ""
  },
  "s0018": {
    "chinese": "其令天下尊祠靈星焉。」",
    "literal": "",
    "idiomatic": ""
  },
  "s0019": {
    "chinese": "明年，上郊雍五畤，通回中道，遂北出蕭關，歷獨鹿、鳴澤，自西河歸，幸河東祠后土。",
    "literal": "",
    "idiomatic": ""
  },
  "s0020": {
    "chinese": "明年冬，上巡南郡，至江陵而東。",
    "literal": "",
    "idiomatic": ""
  },
  "s0021": {
    "chinese": "登禮灊之天柱山，號曰南嶽。",
    "literal": "",
    "idiomatic": ""
  },
  "s0022": {
    "chinese": "浮江，自潯陽出樅陽，過彭蠡，禮其名山川。",
    "literal": "",
    "idiomatic": ""
  },
  "s0023": {
    "chinese": "北至琅邪，並海上。",
    "literal": "",
    "idiomatic": ""
  },
  "s0024": {
    "chinese": "四月，至奉高修封焉。",
    "literal": "",
    "idiomatic": ""
  },
  "s0025": {
    "chinese": "初，天子封泰山，泰山東北阯古時有明堂處，處險不敞。",
    "literal": "",
    "idiomatic": ""
  },
  "s0026": {
    "chinese": "上欲治明堂奉高旁，未曉其制度。",
    "literal": "",
    "idiomatic": ""
  },
  "s0027": {
    "chinese": "濟南人公玉帶上黃帝時明堂圖。",
    "literal": "",
    "idiomatic": ""
  },
  "s0028": {
    "chinese": "明堂中有一殿，四面無壁，以茅蓋，通水，水圜宮垣，為復道，上有樓，從西南入，名曰昆侖，天子從之入，以拜祀上帝焉。",
    "literal": "",
    "idiomatic": ""
  },
  "s0029": {
    "chinese": "於是上令奉高作明堂汶上，如帶圖。",
    "literal": "",
    "idiomatic": ""
  },
  "s0030": {
    "chinese": "及是歲修封，則祠泰一、五帝於明堂上坐，合高皇帝祠坐對之。",
    "literal": "",
    "idiomatic": ""
  },
  "s0031": {
    "chinese": "祠后土於下房，以二十太牢。",
    "literal": "",
    "idiomatic": ""
  },
  "s0032": {
    "chinese": "天子從昆侖道入，始拜明堂如郊禮。",
    "literal": "",
    "idiomatic": ""
  },
  "s0033": {
    "chinese": "畢，抠堂下。",
    "literal": "",
    "idiomatic": ""
  },
  "s0034": {
    "chinese": "而上又上泰山，自有祕祠其顛。",
    "literal": "",
    "idiomatic": ""
  },
  "s0035": {
    "chinese": "而泰山下祠五帝，各如其方，黃帝并赤帝所，有司侍祠焉。",
    "literal": "",
    "idiomatic": ""
  },
  "s0036": {
    "chinese": "山上舉火，下悉應之。",
    "literal": "",
    "idiomatic": ""
  },
  "s0037": {
    "chinese": "還幸甘泉，郊泰畤。",
    "literal": "",
    "idiomatic": ""
  },
  "s0038": {
    "chinese": "春幸汾陰，祠后土。",
    "literal": "",
    "idiomatic": ""
  },
  "s0039": {
    "chinese": "明年，幸泰山，以十一月甲子朔旦冬至日祀上帝於明堂，後每修封。",
    "literal": "",
    "idiomatic": ""
  },
  "s0040": {
    "chinese": "其贊饗曰：「天增授皇帝泰元神策，周而復始。",
    "literal": "",
    "idiomatic": ""
  },
  "s0041": {
    "chinese": "皇帝敬拜泰一。」",
    "literal": "",
    "idiomatic": ""
  },
  "s0042": {
    "chinese": "東至海上，考入海及方士求神者，莫驗，然益遣，幾遇之。",
    "literal": "",
    "idiomatic": ""
  },
  "s0043": {
    "chinese": "乙酉，柏梁災。",
    "literal": "",
    "idiomatic": ""
  },
  "s0044": {
    "chinese": "十二月甲午朔，上親禪高里，祠后土。",
    "literal": "",
    "idiomatic": ""
  },
  "s0045": {
    "chinese": "臨勃海，將以望祀蓬萊之屬，幾至殊庭焉。",
    "literal": "",
    "idiomatic": ""
  },
  "s0046": {
    "chinese": "上還，以柏梁災故，受計甘泉。",
    "literal": "",
    "idiomatic": ""
  },
  "s0047": {
    "chinese": "公孫卿曰：「黃帝就青靈臺，十二日燒，黃帝乃治明庭。",
    "literal": "",
    "idiomatic": ""
  },
  "s0048": {
    "chinese": "明庭，甘泉也。」",
    "literal": "",
    "idiomatic": ""
  },
  "s0049": {
    "chinese": "方士多言古帝王有都甘泉者。",
    "literal": "",
    "idiomatic": ""
  },
  "s0050": {
    "chinese": "其後天子又朝諸侯甘泉，甘泉作諸侯邸。",
    "literal": "",
    "idiomatic": ""
  }
}