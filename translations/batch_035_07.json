{
  "s0301": {
    "chinese": "元帝永光二年三月壬戌朔，日有食之，在婁八度。",
    "literal": "",
    "idiomatic": ""
  },
  "s0302": {
    "chinese": "四年六月戊寅晦，日有食之，在張七度。",
    "literal": "",
    "idiomatic": ""
  },
  "s0303": {
    "chinese": "建昭五年六月壬申晦，日有食之，不盡如鉤，因入。",
    "literal": "",
    "idiomatic": ""
  },
  "s0304": {
    "chinese": "成帝建始三年十二月戊申朔，日有食之，其夜未央殿中地震。",
    "literal": "",
    "idiomatic": ""
  },
  "s0305": {
    "chinese": "谷永對曰：「日食婺女九度，占在皇后。",
    "literal": "",
    "idiomatic": ""
  },
  "s0306": {
    "chinese": "地震蕭牆之內，咎在貴妾。",
    "literal": "",
    "idiomatic": ""
  },
  "s0307": {
    "chinese": "二者俱發，明同事異人，共掩制陽，將害繼嗣也。",
    "literal": "",
    "idiomatic": ""
  },
  "s0308": {
    "chinese": "亶日食，則妾不見；",
    "literal": "",
    "idiomatic": ""
  },
  "s0309": {
    "chinese": "亶地震，則后不見。",
    "literal": "",
    "idiomatic": ""
  },
  "s0310": {
    "chinese": "異日而發，則似殊事；",
    "literal": "",
    "idiomatic": ""
  },
  "s0311": {
    "chinese": "亡故動變，則恐不知。",
    "literal": "",
    "idiomatic": ""
  },
  "s0312": {
    "chinese": "是月后妾當有失節之郵，故天因此兩見其變。",
    "literal": "",
    "idiomatic": ""
  },
  "s0313": {
    "chinese": "若曰，違失婦道，隔遠眾妾，妨絕繼嗣者，此二人也。」",
    "literal": "",
    "idiomatic": ""
  },
  "s0314": {
    "chinese": "杜欽對亦曰：「日以戊申食，時加未。",
    "literal": "",
    "idiomatic": ""
  },
  "s0315": {
    "chinese": "戊未，土也，中宮之部。",
    "literal": "",
    "idiomatic": ""
  },
  "s0316": {
    "chinese": "其夜殿中地震，此必適妾將有爭寵相害而為患者。",
    "literal": "",
    "idiomatic": ""
  },
  "s0317": {
    "chinese": "人事失於下，變象見於上。",
    "literal": "",
    "idiomatic": ""
  },
  "s0318": {
    "chinese": "能應之司德，則咎異消；",
    "literal": "",
    "idiomatic": ""
  },
  "s0319": {
    "chinese": "忽而不戒，則禍敗至。",
    "literal": "",
    "idiomatic": ""
  },
  "s0320": {
    "chinese": "應之，非誠不立，非信不行。」",
    "literal": "",
    "idiomatic": ""
  },
  "s0321": {
    "chinese": "河平元年四月己亥晦，日有食之，不盡如鉤，在東井六度。",
    "literal": "",
    "idiomatic": ""
  },
  "s0322": {
    "chinese": "劉向對曰：「四月交於五月，月同孝惠，日同孝昭。",
    "literal": "",
    "idiomatic": ""
  },
  "s0323": {
    "chinese": "東井，京師地，且既，其占恐害繼嗣。」",
    "literal": "",
    "idiomatic": ""
  },
  "s0324": {
    "chinese": "日蚤食時，從西南起。",
    "literal": "",
    "idiomatic": ""
  },
  "s0325": {
    "chinese": "三年八月乙卯晦，日有食之，在房。",
    "literal": "",
    "idiomatic": ""
  },
  "s0326": {
    "chinese": "四年三月癸丑朔，日有食之，在昴。",
    "literal": "",
    "idiomatic": ""
  },
  "s0327": {
    "chinese": "陽朔元年二月丁未晦，日有食之，在胃。",
    "literal": "",
    "idiomatic": ""
  },
  "s0328": {
    "chinese": "永始元年九月丁巳晦，日有食之。",
    "literal": "",
    "idiomatic": ""
  },
  "s0329": {
    "chinese": "谷永以京房易占對曰：「元年九月日蝕，酒亡節之所致也。",
    "literal": "",
    "idiomatic": ""
  },
  "s0330": {
    "chinese": "獨使京師知之，四國不見者，若曰，湛湎于酒，君臣不別，禍在內也。」",
    "literal": "",
    "idiomatic": ""
  },
  "s0331": {
    "chinese": "永始二年二月乙酉晦，日有食之。",
    "literal": "",
    "idiomatic": ""
  },
  "s0332": {
    "chinese": "谷永以京房易占對曰：「今年二月日食，賦斂不得度，民愁怨之所致也。",
    "literal": "",
    "idiomatic": ""
  },
  "s0333": {
    "chinese": "所以使四方皆見，京師陰蔽者，若曰，人君好治宮室，大營墳墓，賦斂茲重，而百姓屈竭，禍在外也。」",
    "literal": "",
    "idiomatic": ""
  },
  "s0334": {
    "chinese": "三年正月己卯晦，日有食之。",
    "literal": "",
    "idiomatic": ""
  },
  "s0335": {
    "chinese": "四年七月辛未晦，日有食之。",
    "literal": "",
    "idiomatic": ""
  },
  "s0336": {
    "chinese": "元延元年正月己亥朔，日有食之。",
    "literal": "",
    "idiomatic": ""
  },
  "s0337": {
    "chinese": "哀帝元壽元年正月辛丑朔，日有食之，不盡如鉤，在營室十度，與惠帝七年同月日。",
    "literal": "",
    "idiomatic": ""
  },
  "s0338": {
    "chinese": "二年三月壬辰晦，日有食之。",
    "literal": "",
    "idiomatic": ""
  },
  "s0339": {
    "chinese": "平帝元始元年五月丁巳朔，日有食之，在東井。",
    "literal": "",
    "idiomatic": ""
  },
  "s0340": {
    "chinese": "二年九月戊申晦，日有食之，既。",
    "literal": "",
    "idiomatic": ""
  },
  "s0341": {
    "chinese": "凡漢著紀十二世，二百一十二年，日食五十三，朔十四，晦三十六，先晦一日三。",
    "literal": "",
    "idiomatic": ""
  },
  "s0342": {
    "chinese": "成帝建始元年八月戊午，晨漏未盡三刻，有兩月重見。",
    "literal": "",
    "idiomatic": ""
  },
  "s0343": {
    "chinese": "京房易傳曰：「『婦貞厲，月幾望，君子征，凶。』",
    "literal": "",
    "idiomatic": ""
  },
  "s0344": {
    "chinese": "言君弱而婦彊，為陰所乘，則月並出。",
    "literal": "",
    "idiomatic": ""
  },
  "s0345": {
    "chinese": "晦而月見西方謂之朓，朔而月見東方謂之仄慝，仄慝則侯王其肅，朓則侯王其舒。」",
    "literal": "",
    "idiomatic": ""
  },
  "s0346": {
    "chinese": "劉向以為朓者疾也，君舒緩則臣驕慢，故日行遲而月行疾也。",
    "literal": "",
    "idiomatic": ""
  },
  "s0347": {
    "chinese": "仄慝者不進之意，君肅急則臣恐懼，故日行疾而月行遲，不敢迫近君也。",
    "literal": "",
    "idiomatic": ""
  },
  "s0348": {
    "chinese": "不舒不急，以正失之者，食朔日。",
    "literal": "",
    "idiomatic": ""
  },
  "s0349": {
    "chinese": "劉歆以為舒者侯王展意顓事，臣下促急，故月行疾也。",
    "literal": "",
    "idiomatic": ""
  },
  "s0350": {
    "chinese": "肅者王侯縮朒不任事，臣下弛縱，故月行遲也。",
    "literal": "",
    "idiomatic": ""
  }
}