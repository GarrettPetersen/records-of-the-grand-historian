{
  "s0201": {
    "chinese": "「百歲之後，歸于其居」。",
    "literal": "",
    "idiomatic": ""
  },
  "s0202": {
    "chinese": "皆思奢儉之中，念死生之慮。",
    "literal": "",
    "idiomatic": ""
  },
  "s0203": {
    "chinese": "吳札聞唐之歌，曰：「思深哉！",
    "literal": "",
    "idiomatic": ""
  },
  "s0204": {
    "chinese": "其有陶唐氏之遺民乎？」",
    "literal": "",
    "idiomatic": ""
  },
  "s0205": {
    "chinese": "魏國，亦姬姓也，在晉之南河曲，故其《詩》曰「彼汾一曲」；",
    "literal": "",
    "idiomatic": ""
  },
  "s0206": {
    "chinese": "「寘諸河之側」。",
    "literal": "",
    "idiomatic": ""
  },
  "s0207": {
    "chinese": "自唐叔十六世至獻公，滅魏以封大夫畢萬，滅耿以封大夫趙夙，及大夫韓武子食采於韓原，晉於是始大。",
    "literal": "",
    "idiomatic": ""
  },
  "s0208": {
    "chinese": "至於文公，伯諸侯，尊周室，始有河內之土。",
    "literal": "",
    "idiomatic": ""
  },
  "s0209": {
    "chinese": "吳札聞魏之歌，曰：「美哉渢渢乎！",
    "literal": "",
    "idiomatic": ""
  },
  "s0210": {
    "chinese": "以德輔此，則明主也。」",
    "literal": "",
    "idiomatic": ""
  },
  "s0211": {
    "chinese": "文公後十六世為韓、魏、趙所滅，三家皆自立為諸侯，是為三晉。",
    "literal": "",
    "idiomatic": ""
  },
  "s0212": {
    "chinese": "趙與秦同祖，韓、趙皆姬姓也。",
    "literal": "",
    "idiomatic": ""
  },
  "s0213": {
    "chinese": "自畢萬後十世稱侯，至孫稱王，徙都大梁，故魏一號為梁，七世為秦所滅。",
    "literal": "",
    "idiomatic": ""
  },
  "s0214": {
    "chinese": "周地，柳、七星、張之分野也。",
    "literal": "",
    "idiomatic": ""
  },
  "s0215": {
    "chinese": "今之河南雒陽、穀成、平陰、偃師、鞏、緱氏，是其分也。",
    "literal": "",
    "idiomatic": ""
  },
  "s0216": {
    "chinese": "昔周公營雒邑，以為在于土中，諸侯蕃屏四方，故立京師。",
    "literal": "",
    "idiomatic": ""
  },
  "s0217": {
    "chinese": "至幽王淫褒姒，以滅宗周，子平王東居雒邑。",
    "literal": "",
    "idiomatic": ""
  },
  "s0218": {
    "chinese": "其後五伯更帥諸侯以尊周室，故周於三代最為長久。",
    "literal": "",
    "idiomatic": ""
  },
  "s0219": {
    "chinese": "八百餘年至於赧王，乃為秦所兼。",
    "literal": "",
    "idiomatic": ""
  },
  "s0220": {
    "chinese": "初雒邑與宗周通封畿，東西長而南北短，短長相覆為千里。",
    "literal": "",
    "idiomatic": ""
  },
  "s0221": {
    "chinese": "至襄王以河內賜晉文公，又為諸侯所侵，故其分墬小。",
    "literal": "",
    "idiomatic": ""
  },
  "s0222": {
    "chinese": "周人之失，巧偽趨利，貴財賤義，高富下貧，憙為商賈，不好仕宦。",
    "literal": "",
    "idiomatic": ""
  },
  "s0223": {
    "chinese": "自柳三度至張十二度，謂之鶉火之次，周之分也。",
    "literal": "",
    "idiomatic": ""
  },
  "s0224": {
    "chinese": "韓地，角、亢、氐之分野也。",
    "literal": "",
    "idiomatic": ""
  },
  "s0225": {
    "chinese": "韓分晉得南陽郡及潁川之父城、定陵、襄城、潁陽、潁陰、長社、陽翟、郟，東接汝南，西接弘農得新安、宜陽，皆韓分也。",
    "literal": "",
    "idiomatic": ""
  },
  "s0226": {
    "chinese": "及詩風陳、鄭之國，與韓同星分焉。",
    "literal": "",
    "idiomatic": ""
  },
  "s0227": {
    "chinese": "陳國，今淮陽之地。",
    "literal": "",
    "idiomatic": ""
  },
  "s0228": {
    "chinese": "陳本太昊之虛，周武王封舜後媯滿於陳，是為胡公，妻以元女大姬。",
    "literal": "",
    "idiomatic": ""
  },
  "s0229": {
    "chinese": "婦人尊貴，好祭祀，用史巫，故其俗巫鬼。",
    "literal": "",
    "idiomatic": ""
  },
  "s0230": {
    "chinese": "《陳詩》曰：「坎其擊鼓，宛丘之下，亡冬亡夏，值其鷺羽。」",
    "literal": "",
    "idiomatic": ""
  },
  "s0231": {
    "chinese": "又曰：「東門之枌，宛丘之栩，子仲之子，婆娑其下。」",
    "literal": "",
    "idiomatic": ""
  },
  "s0232": {
    "chinese": "此其風也。",
    "literal": "",
    "idiomatic": ""
  },
  "s0233": {
    "chinese": "吳札聞陳之歌，曰：「國亡主，其能久乎！」",
    "literal": "",
    "idiomatic": ""
  },
  "s0234": {
    "chinese": "自胡公後二十三世為楚所滅。",
    "literal": "",
    "idiomatic": ""
  },
  "s0235": {
    "chinese": "陳雖屬楚，於天文自若其故。",
    "literal": "",
    "idiomatic": ""
  },
  "s0236": {
    "chinese": "潁川、南陽，本夏禹之國。",
    "literal": "",
    "idiomatic": ""
  },
  "s0237": {
    "chinese": "夏人上忠，其敝鄙朴。",
    "literal": "",
    "idiomatic": ""
  },
  "s0238": {
    "chinese": "韓自武子後七世稱侯，六世稱王，五世而為秦所滅。",
    "literal": "",
    "idiomatic": ""
  },
  "s0239": {
    "chinese": "秦既滅韓，徙天下不軌之民於南陽，故其俗夸奢，上氣力，好商賈漁獵，藏匿難制御也。",
    "literal": "",
    "idiomatic": ""
  },
  "s0240": {
    "chinese": "宛，西通武關，東受江、淮，一都之會也。",
    "literal": "",
    "idiomatic": ""
  },
  "s0241": {
    "chinese": "宣帝時，鄭弘、召信臣為南陽太守，治皆見紀。",
    "literal": "",
    "idiomatic": ""
  },
  "s0242": {
    "chinese": "信臣勸民農桑，去末歸本，郡以殷富。",
    "literal": "",
    "idiomatic": ""
  },
  "s0243": {
    "chinese": "潁川，韓都。",
    "literal": "",
    "idiomatic": ""
  },
  "s0244": {
    "chinese": "士有申子、韓非，刻害餘烈，高士宦，好文法，民以貪遴爭訟生分為失。",
    "literal": "",
    "idiomatic": ""
  },
  "s0245": {
    "chinese": "韓延壽為太守，先之以敬讓；",
    "literal": "",
    "idiomatic": ""
  },
  "s0246": {
    "chinese": "黃霸繼之，教化大行，獄或八年亡重罪囚。",
    "literal": "",
    "idiomatic": ""
  },
  "s0247": {
    "chinese": "南陽好商賈，召父富以本業；",
    "literal": "",
    "idiomatic": ""
  },
  "s0248": {
    "chinese": "潁川好爭訟分異，黃、韓化以篤厚。",
    "literal": "",
    "idiomatic": ""
  },
  "s0249": {
    "chinese": "「君子之德風也，小人之德草也」，信矣。",
    "literal": "",
    "idiomatic": ""
  },
  "s0250": {
    "chinese": "自東井六度至亢六度，謂之壽星之次，鄭之分野，與韓同分。",
    "literal": "",
    "idiomatic": ""
  }
}