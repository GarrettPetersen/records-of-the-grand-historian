{
  "s0001": {
    "chinese": "孝昭皇帝，武帝少子也。",
    "literal": "",
    "idiomatic": ""
  },
  "s0002": {
    "chinese": "母曰趙婕妤，本以有奇異得幸，及生帝，亦奇異。",
    "literal": "",
    "idiomatic": ""
  },
  "s0003": {
    "chinese": "語在外戚傳。",
    "literal": "",
    "idiomatic": ""
  },
  "s0004": {
    "chinese": "武帝末，戾太子 敗，燕王旦、廣陵王胥行驕嫚，後元二年二月上疾病，遂立昭帝為太子，年八歲。",
    "literal": "",
    "idiomatic": ""
  },
  "s0005": {
    "chinese": "以侍中奉車都尉霍光為大司馬大將軍，受遺詔輔少主。",
    "literal": "",
    "idiomatic": ""
  },
  "s0006": {
    "chinese": "明日，武帝崩。",
    "literal": "",
    "idiomatic": ""
  },
  "s0007": {
    "chinese": "戊辰，太子 即皇帝位，謁高廟。",
    "literal": "",
    "idiomatic": ""
  },
  "s0008": {
    "chinese": "帝姊鄂邑公主益湯沐邑，為長公主，共養省中。",
    "literal": "",
    "idiomatic": ""
  },
  "s0009": {
    "chinese": "大將軍光秉政，領尚書事，車騎將軍金日磾、左將軍上官桀副焉。",
    "literal": "",
    "idiomatic": ""
  },
  "s0010": {
    "chinese": "夏六月，赦天下。",
    "literal": "",
    "idiomatic": ""
  },
  "s0011": {
    "chinese": "秋七月，有星孛于東方。",
    "literal": "",
    "idiomatic": ""
  },
  "s0012": {
    "chinese": "濟北王寬有罪，自殺。",
    "literal": "",
    "idiomatic": ""
  },
  "s0013": {
    "chinese": "賜長公主及宗室昆弟各有差。",
    "literal": "",
    "idiomatic": ""
  },
  "s0014": {
    "chinese": "追尊趙婕妤為皇太后，起雲陵。",
    "literal": "",
    "idiomatic": ""
  },
  "s0015": {
    "chinese": "冬，匈奴入朔方，殺略吏民。",
    "literal": "",
    "idiomatic": ""
  },
  "s0016": {
    "chinese": "發軍屯西河，左將軍桀行北邊。",
    "literal": "",
    "idiomatic": ""
  },
  "s0017": {
    "chinese": "始元元年春二月，黃鵠下建章宮太液池中。",
    "literal": "",
    "idiomatic": ""
  },
  "s0018": {
    "chinese": "公卿上壽。",
    "literal": "",
    "idiomatic": ""
  },
  "s0019": {
    "chinese": "賜諸侯王、列侯、宗室金錢各有差。",
    "literal": "",
    "idiomatic": ""
  },
  "s0020": {
    "chinese": "己亥，上耕于鉤盾弄田。",
    "literal": "",
    "idiomatic": ""
  },
  "s0021": {
    "chinese": "益封燕王、廣陵王及鄂邑長公主各萬三千戶。",
    "literal": "",
    "idiomatic": ""
  },
  "s0022": {
    "chinese": "夏，為太后起園廟雲陵。",
    "literal": "",
    "idiomatic": ""
  },
  "s0023": {
    "chinese": "益州廉頭、姑繒、牂柯談指、同並二十四邑皆反。",
    "literal": "",
    "idiomatic": ""
  },
  "s0024": {
    "chinese": "遣水衡都尉呂破胡募吏民及發犍為、蜀郡奔命擊益州，大破之。",
    "literal": "",
    "idiomatic": ""
  },
  "s0025": {
    "chinese": "有司請河內屬冀州，河東屬并州。",
    "literal": "",
    "idiomatic": ""
  },
  "s0026": {
    "chinese": "秋七月，赦天下，賜民百戶牛酒。",
    "literal": "",
    "idiomatic": ""
  },
  "s0027": {
    "chinese": "大雨，渭橋絕。",
    "literal": "",
    "idiomatic": ""
  },
  "s0028": {
    "chinese": "八月，齊孝王孫劉澤謀反，欲殺青州刺史雋不疑，發覺，皆伏誅。",
    "literal": "",
    "idiomatic": ""
  },
  "s0029": {
    "chinese": "遷不疑為京兆尹，賜錢百萬。",
    "literal": "",
    "idiomatic": ""
  },
  "s0030": {
    "chinese": "九月丙子，車騎將軍日磾薨。",
    "literal": "",
    "idiomatic": ""
  },
  "s0031": {
    "chinese": "閏月，遣故廷尉王平等五人持節行郡國，舉賢良，問民所疾苦、冤、失職者。",
    "literal": "",
    "idiomatic": ""
  },
  "s0032": {
    "chinese": "冬，無冰。",
    "literal": "",
    "idiomatic": ""
  },
  "s0033": {
    "chinese": "二年春正月，大將軍光、左將軍桀皆以前捕斬反虜重合侯馬通功封，光為博陸侯，桀為安陽侯。",
    "literal": "",
    "idiomatic": ""
  },
  "s0034": {
    "chinese": "以宗室毋在位者，舉茂才劉辟彊、劉長樂皆為光祿大夫，辟彊守長樂衛尉。",
    "literal": "",
    "idiomatic": ""
  },
  "s0035": {
    "chinese": "三月，遣使者振貸貧民毋種、食者。",
    "literal": "",
    "idiomatic": ""
  },
  "s0036": {
    "chinese": "秋八月，詔曰：「往年災害多，今年蠶麥傷，所振貸種、食勿收責，毋令民出今年田租。」",
    "literal": "",
    "idiomatic": ""
  },
  "s0037": {
    "chinese": "冬，發習戰射士詣朔方，調故吏將屯田張掖郡。",
    "literal": "",
    "idiomatic": ""
  },
  "s0038": {
    "chinese": "三年春二月，有星孛于西北。",
    "literal": "",
    "idiomatic": ""
  },
  "s0039": {
    "chinese": "秋，募民徙雲陵，賜錢田宅。",
    "literal": "",
    "idiomatic": ""
  },
  "s0040": {
    "chinese": "冬十月，鳳皇集東海，遣使者祠其處。",
    "literal": "",
    "idiomatic": ""
  },
  "s0041": {
    "chinese": "十一月壬辰朔，日有蝕之。",
    "literal": "",
    "idiomatic": ""
  },
  "s0042": {
    "chinese": "四年春三月甲寅，立皇后上官氏。",
    "literal": "",
    "idiomatic": ""
  },
  "s0043": {
    "chinese": "赦天下。",
    "literal": "",
    "idiomatic": ""
  },
  "s0044": {
    "chinese": "辭訟在後二年前，皆勿聽治。",
    "literal": "",
    "idiomatic": ""
  },
  "s0045": {
    "chinese": "夏六月，皇后見高廟。",
    "literal": "",
    "idiomatic": ""
  },
  "s0046": {
    "chinese": "賜長公主、丞相、將軍、列侯、中二千石以下及郎吏宗室錢帛各有差。",
    "literal": "",
    "idiomatic": ""
  },
  "s0047": {
    "chinese": "徙三輔富人雲陵，賜錢，戶十萬。",
    "literal": "",
    "idiomatic": ""
  },
  "s0048": {
    "chinese": "秋七月，詔曰：「比歲不登，民匱於食，流庸未盡還，往時令民共出馬，其止勿出。",
    "literal": "",
    "idiomatic": ""
  },
  "s0049": {
    "chinese": "諸給中都官者，且減之。」",
    "literal": "",
    "idiomatic": ""
  },
  "s0050": {
    "chinese": "冬，遣大鴻臚田廣明擊益州。",
    "literal": "",
    "idiomatic": ""
  },
  "s0051": {
    "chinese": "廷尉李种坐故縱死罪棄市。",
    "literal": "",
    "idiomatic": ""
  },
  "s0052": {
    "chinese": "五年春正月，追尊皇太后父為順成侯。",
    "literal": "",
    "idiomatic": ""
  },
  "s0053": {
    "chinese": "夏陽男子張延年詣北闕，自稱衛太子，誣罔，要斬。",
    "literal": "",
    "idiomatic": ""
  },
  "s0054": {
    "chinese": "夏，罷天下亭母馬及馬弩關。",
    "literal": "",
    "idiomatic": ""
  },
  "s0055": {
    "chinese": "六月，封皇后父驃騎將軍上官安為桑樂侯。",
    "literal": "",
    "idiomatic": ""
  },
  "s0056": {
    "chinese": "詔曰：「朕以眇身獲保宗廟，戰戰栗栗，夙興夜寐，修古帝王之事，通保傅，傳孝經、論語、尚書，未云有明。",
    "literal": "",
    "idiomatic": ""
  },
  "s0057": {
    "chinese": "其令三輔、太常舉賢良各二人，郡國文學高第各一人。",
    "literal": "",
    "idiomatic": ""
  },
  "s0058": {
    "chinese": "賜中二千石以下至吏民爵各有差。」",
    "literal": "",
    "idiomatic": ""
  },
  "s0059": {
    "chinese": "罷儋耳、真番郡。",
    "literal": "",
    "idiomatic": ""
  },
  "s0060": {
    "chinese": "秋，大鴻臚廣明、軍正王平擊益州，斬首捕虜三萬餘人，獲畜產五萬餘頭。",
    "literal": "",
    "idiomatic": ""
  },
  "s0061": {
    "chinese": "六月春正月，上耕于上林。",
    "literal": "",
    "idiomatic": ""
  },
  "s0062": {
    "chinese": "二月，詔有司問郡國所舉賢良文學民所疾苦。",
    "literal": "",
    "idiomatic": ""
  },
  "s0063": {
    "chinese": "議罷鹽鐵榷酤。",
    "literal": "",
    "idiomatic": ""
  },
  "s0064": {
    "chinese": "栘中監蘇武前使匈奴，留單于庭十九歲乃還，奉使全節，以武為典屬國，賜錢百萬。",
    "literal": "",
    "idiomatic": ""
  },
  "s0065": {
    "chinese": "夏，旱，大雩，大得舉火。",
    "literal": "",
    "idiomatic": ""
  },
  "s0066": {
    "chinese": "秋七月，罷榷酤官，令民得以律占租，賣酒升四錢。",
    "literal": "",
    "idiomatic": ""
  },
  "s0067": {
    "chinese": "以邊塞闊遠，取天水、隴西、張掖郡各二縣置金城郡。",
    "literal": "",
    "idiomatic": ""
  },
  "s0068": {
    "chinese": "詔曰：「鉤町侯毋波率其君長人民擊反者，斬首捕虜有功。",
    "literal": "",
    "idiomatic": ""
  },
  "s0069": {
    "chinese": "其立毋波為鉤町王。",
    "literal": "",
    "idiomatic": ""
  },
  "s0070": {
    "chinese": "大鴻臚廣明將率有功，賜爵關內侯，食邑。」",
    "literal": "",
    "idiomatic": ""
  },
  "s0071": {
    "chinese": "元鳳元年春，長公主共養勞苦，復以藍田益長公主湯沐邑。",
    "literal": "",
    "idiomatic": ""
  },
  "s0072": {
    "chinese": "泗水戴王前薨，以毋嗣，國除。",
    "literal": "",
    "idiomatic": ""
  }
}