{
  "s0301": {
    "chinese": "公龜九寸，直五百，為壯貝十朋。",
    "literal": "",
    "idiomatic": ""
  },
  "s0302": {
    "chinese": "侯龜七寸以上，直三百，為幺貝十朋。",
    "literal": "",
    "idiomatic": ""
  },
  "s0303": {
    "chinese": "子龜五寸以上，直百，為小貝十朋。",
    "literal": "",
    "idiomatic": ""
  },
  "s0304": {
    "chinese": "是為龜寶四品。",
    "literal": "",
    "idiomatic": ""
  },
  "s0305": {
    "chinese": "大貝四寸八分以上，二枚為一朋，直二百一十六。",
    "literal": "",
    "idiomatic": ""
  },
  "s0306": {
    "chinese": "壯貝三寸六分以上，二枚為一朋，直五十。",
    "literal": "",
    "idiomatic": ""
  },
  "s0307": {
    "chinese": "幺貝二寸四分以上，二枚為一朋，直三十。",
    "literal": "",
    "idiomatic": ""
  },
  "s0308": {
    "chinese": "小貝寸二分以上，二枚為一朋，直十。",
    "literal": "",
    "idiomatic": ""
  },
  "s0309": {
    "chinese": "不盈寸二分，漏度不得為朋，率枚直錢三。",
    "literal": "",
    "idiomatic": ""
  },
  "s0310": {
    "chinese": "是為貝貨五品。",
    "literal": "",
    "idiomatic": ""
  },
  "s0311": {
    "chinese": "大布、次布、弟布、壯布、中布、差布、厚布、幼布、幺布、小布。",
    "literal": "",
    "idiomatic": ""
  },
  "s0312": {
    "chinese": "小布長寸五分，重十五銖，文曰「小布一百」。",
    "literal": "",
    "idiomatic": ""
  },
  "s0313": {
    "chinese": "自小布以上，各相長一分，相重一銖，文各為其布名，直各加一百。",
    "literal": "",
    "idiomatic": ""
  },
  "s0314": {
    "chinese": "上至大布，長二寸四分，重一兩，而直千錢矣。",
    "literal": "",
    "idiomatic": ""
  },
  "s0315": {
    "chinese": "是為布貨十品。",
    "literal": "",
    "idiomatic": ""
  },
  "s0316": {
    "chinese": "凡寶貨五物，六名，二十八品。",
    "literal": "",
    "idiomatic": ""
  },
  "s0317": {
    "chinese": "鑄作錢布皆用銅，殽以連錫，文質周郭放漢五銖錢云。",
    "literal": "",
    "idiomatic": ""
  },
  "s0318": {
    "chinese": "其金銀與它物雜，色不純好，龜不盈五寸，貝不盈六分，皆不得為寶貨。",
    "literal": "",
    "idiomatic": ""
  },
  "s0319": {
    "chinese": "元龜為蔡，非四民所得居，有者，入大卜受直。",
    "literal": "",
    "idiomatic": ""
  },
  "s0320": {
    "chinese": "百姓憒亂，其貨不行。",
    "literal": "",
    "idiomatic": ""
  },
  "s0321": {
    "chinese": "民私以五銖錢市買。",
    "literal": "",
    "idiomatic": ""
  },
  "s0322": {
    "chinese": "莽患之，下詔：「敢非井田挾五銖錢者為惑眾，投諸四裔以御魑魅。」",
    "literal": "",
    "idiomatic": ""
  },
  "s0323": {
    "chinese": "於是農商失業，食貨俱廢，民涕泣於市道。",
    "literal": "",
    "idiomatic": ""
  },
  "s0324": {
    "chinese": "坐賣買田宅奴婢鑄錢抵罪者，自公卿大夫至庶人，不可稱數。",
    "literal": "",
    "idiomatic": ""
  },
  "s0325": {
    "chinese": "莽知民愁，乃但行小錢直一，與大錢五十，二品並行，龜貝布屬且寢。",
    "literal": "",
    "idiomatic": ""
  },
  "s0326": {
    "chinese": "莽性躁擾，不能無為，每有所興造，必欲依古得經文。",
    "literal": "",
    "idiomatic": ""
  },
  "s0327": {
    "chinese": "國師公劉歆言周有泉府之官，收不讎，與欲得，即易所謂「理財正辭，禁民為非」者也。",
    "literal": "",
    "idiomatic": ""
  },
  "s0328": {
    "chinese": "莽乃下詔曰：「夫周禮有賒貸，樂語有五均，傳記各有斡焉。",
    "literal": "",
    "idiomatic": ""
  },
  "s0329": {
    "chinese": "今開賒貸，張五均，設諸斡者，所以齊眾庶，抑并兼也。」",
    "literal": "",
    "idiomatic": ""
  },
  "s0330": {
    "chinese": "遂於長安及五都立五均官，更名長安東西市令及洛陽、邯鄲、臨甾、宛、成都市長皆為五均司市稱師。",
    "literal": "",
    "idiomatic": ""
  },
  "s0331": {
    "chinese": "東市稱京，西市稱畿，洛陽稱中，餘四都各用東西南北為稱，皆置交易丞五人，錢府丞一人。",
    "literal": "",
    "idiomatic": ""
  },
  "s0332": {
    "chinese": "工商能采金銀銅連錫登龜取貝者，皆自占司市錢府，順時氣而取之。",
    "literal": "",
    "idiomatic": ""
  },
  "s0333": {
    "chinese": "又以周官稅民：凡田不耕為不殖，出三夫之稅；",
    "literal": "",
    "idiomatic": ""
  },
  "s0334": {
    "chinese": "城郭中宅不樹藝者為不毛，出三夫之布；",
    "literal": "",
    "idiomatic": ""
  },
  "s0335": {
    "chinese": "民浮游無事，出夫布一匹。",
    "literal": "",
    "idiomatic": ""
  },
  "s0336": {
    "chinese": "其不能出布者，缈作，縣官衣食之。",
    "literal": "",
    "idiomatic": ""
  },
  "s0337": {
    "chinese": "諸取眾物鳥獸魚鱉百蟲於山林水澤及畜牧者，嬪婦桑蠶織紝紡績補縫，工匠醫巫卜祝及它方技商販賈人坐肆列里區謁舍，皆各自占所為於其在所之縣官，除其本，計其利，十一分之，而以其一為貢。",
    "literal": "",
    "idiomatic": ""
  },
  "s0338": {
    "chinese": "敢不自占，自占不以實者，盡沒入所采取，而作縣官一歲。",
    "literal": "",
    "idiomatic": ""
  },
  "s0339": {
    "chinese": "諸司市常以四時中月實定所掌，為物上中下之賈，各自用為其市平，毋拘它所。",
    "literal": "",
    "idiomatic": ""
  },
  "s0340": {
    "chinese": "眾民賣買五穀布帛絲綿之物，周於民用而不讎者，均官有以考檢厥實，用其本賈取之，毋令折錢。",
    "literal": "",
    "idiomatic": ""
  },
  "s0341": {
    "chinese": "萬物卬貴，過平一錢，則以平賈賣與民。",
    "literal": "",
    "idiomatic": ""
  },
  "s0342": {
    "chinese": "其賈氐賤減平者，聽民自相與市，以防貴庾者。",
    "literal": "",
    "idiomatic": ""
  },
  "s0343": {
    "chinese": "民欲祭祀喪紀而無用者，錢府以所入工商之貢但賒之，祭祀無過旬日，喪紀毋過三月。",
    "literal": "",
    "idiomatic": ""
  },
  "s0344": {
    "chinese": "民或乏絕，欲貸以治產業者，均授之，除其費，計所得受息，毋過歲什一。",
    "literal": "",
    "idiomatic": ""
  },
  "s0345": {
    "chinese": "羲和魯匡言：「名山大澤，鹽鐵錢布帛，五均賒貸，斡在縣官，唯酒酤獨未斡。",
    "literal": "",
    "idiomatic": ""
  },
  "s0346": {
    "chinese": "酒者，天之美祿，帝王所以頤養天下，享祀祈福，扶衰養疾。",
    "literal": "",
    "idiomatic": ""
  },
  "s0347": {
    "chinese": "百禮之會，非酒不行。",
    "literal": "",
    "idiomatic": ""
  },
  "s0348": {
    "chinese": "故《詩》曰『無酒酤我』，而論語曰『酤酒不食』，二者非相反也。",
    "literal": "",
    "idiomatic": ""
  },
  "s0349": {
    "chinese": "夫詩據承平之世，酒酤在官，和旨便人，可以相御也。",
    "literal": "",
    "idiomatic": ""
  },
  "s0350": {
    "chinese": "論語孔子當周衰亂，酒酤在民，薄惡不誠，是以疑而弗食。",
    "literal": "",
    "idiomatic": ""
  }
}