{
  "s0151": {
    "chinese": "江星動，以人涉水。",
    "literal": "",
    "idiomatic": ""
  },
  "s0152": {
    "chinese": "杵、臼四星，在危南。",
    "literal": "",
    "idiomatic": ""
  },
  "s0153": {
    "chinese": "匏瓜，有青黑星守之，魚鹽貴。",
    "literal": "",
    "idiomatic": ""
  },
  "s0154": {
    "chinese": "南斗為廟，其北建星。",
    "literal": "",
    "idiomatic": ""
  },
  "s0155": {
    "chinese": "建星者，旗也。",
    "literal": "",
    "idiomatic": ""
  },
  "s0156": {
    "chinese": "牽牛為犧牲，其北河鼓。",
    "literal": "",
    "idiomatic": ""
  },
  "s0157": {
    "chinese": "河鼓大星，上將；",
    "literal": "",
    "idiomatic": ""
  },
  "s0158": {
    "chinese": "左，左將；",
    "literal": "",
    "idiomatic": ""
  },
  "s0159": {
    "chinese": "右，右將。",
    "literal": "",
    "idiomatic": ""
  },
  "s0160": {
    "chinese": "婺女，其北織女。",
    "literal": "",
    "idiomatic": ""
  },
  "s0161": {
    "chinese": "織女，天女孫也。",
    "literal": "",
    "idiomatic": ""
  },
  "s0162": {
    "chinese": "歲星曰東方春木，於人五常仁也，五事貌也。",
    "literal": "",
    "idiomatic": ""
  },
  "s0163": {
    "chinese": "仁虧貌失，逆春令，傷木氣，罰見歲星。",
    "literal": "",
    "idiomatic": ""
  },
  "s0164": {
    "chinese": "歲星所在，國不可伐，可以伐人。",
    "literal": "",
    "idiomatic": ""
  },
  "s0165": {
    "chinese": "超舍而前為贏，退舍為縮。",
    "literal": "",
    "idiomatic": ""
  },
  "s0166": {
    "chinese": "贏，其國有兵不復；",
    "literal": "",
    "idiomatic": ""
  },
  "s0167": {
    "chinese": "縮，其國有憂，其將死，國傾敗。",
    "literal": "",
    "idiomatic": ""
  },
  "s0168": {
    "chinese": "所去，失地；",
    "literal": "",
    "idiomatic": ""
  },
  "s0169": {
    "chinese": "所之，得地。",
    "literal": "",
    "idiomatic": ""
  },
  "s0170": {
    "chinese": "一曰，當居不居，國亡；",
    "literal": "",
    "idiomatic": ""
  },
  "s0171": {
    "chinese": "所之，國昌；",
    "literal": "",
    "idiomatic": ""
  },
  "s0172": {
    "chinese": "已居之，又東西去之，國凶，不可舉事用兵。",
    "literal": "",
    "idiomatic": ""
  },
  "s0173": {
    "chinese": "安靜中度，吉。",
    "literal": "",
    "idiomatic": ""
  },
  "s0174": {
    "chinese": "出入不當其次，必有天祅見其舍也。",
    "literal": "",
    "idiomatic": ""
  },
  "s0175": {
    "chinese": "歲星贏而東南，石氏「見彗星」，甘氏「不出三月乃生彗，本類星，末類彗，長二丈」。",
    "literal": "",
    "idiomatic": ""
  },
  "s0176": {
    "chinese": "贏東北，石氏「見覺星」，甘氏「不出三月乃生天棓，本類星，末銳，長四尺」。",
    "literal": "",
    "idiomatic": ""
  },
  "s0177": {
    "chinese": "縮西南，石氏「",
    "literal": "",
    "idiomatic": ""
  },
  "s0178": {
    "chinese": "見欃雲，如牛」，甘氏「不出三月乃生天槍，左右銳，長數丈」。",
    "literal": "",
    "idiomatic": ""
  },
  "s0179": {
    "chinese": "縮西北，石氏「見槍雲，如馬」，甘氏「不出三月乃生天欃，本類星，末銳，長數丈」。",
    "literal": "",
    "idiomatic": ""
  },
  "s0180": {
    "chinese": "石氏「槍、欃、棓、彗異狀，其殃一也，必有破國亂君，伏死其辜，餘殃不盡，為旱、凶、飢、暴疾」。",
    "literal": "",
    "idiomatic": ""
  },
  "s0181": {
    "chinese": "至日行一尺，出二十餘日乃入，甘氏「其國凶，不可舉事用兵」。",
    "literal": "",
    "idiomatic": ""
  },
  "s0182": {
    "chinese": "出而易，「所當之國，是受其殃」。",
    "literal": "",
    "idiomatic": ""
  },
  "s0183": {
    "chinese": "又曰「祅星，不出三年，其下有軍，及失地，若國君喪」。",
    "literal": "",
    "idiomatic": ""
  },
  "s0184": {
    "chinese": "熒惑曰南方夏火，禮也，視也。",
    "literal": "",
    "idiomatic": ""
  },
  "s0185": {
    "chinese": "禮虧視失，逆夏令，傷火氣，罰見熒惑。",
    "literal": "",
    "idiomatic": ""
  },
  "s0186": {
    "chinese": "逆行一舍二舍為不祥，居之三月國有殃，五月受兵，七月國半亡地，九月地太半亡。",
    "literal": "",
    "idiomatic": ""
  },
  "s0187": {
    "chinese": "因與俱出入，國絕祀。",
    "literal": "",
    "idiomatic": ""
  },
  "s0188": {
    "chinese": "熒惑為亂為",
    "literal": "",
    "idiomatic": ""
  },
  "s0189": {
    "chinese": "成，為疾為喪，為飢為兵，所居之宿國受殃。",
    "literal": "",
    "idiomatic": ""
  },
  "s0190": {
    "chinese": "殃還至者，雖大當小；",
    "literal": "",
    "idiomatic": ""
  },
  "s0191": {
    "chinese": "居之久殃乃至者，當小反大。",
    "literal": "",
    "idiomatic": ""
  },
  "s0192": {
    "chinese": "已去復還居之，若居之而角者，若動者，繞環之，及乍前乍後，乍左乍右，殃愈甚。",
    "literal": "",
    "idiomatic": ""
  },
  "s0193": {
    "chinese": "一曰，熒惑出則有大兵，入則兵散。",
    "literal": "",
    "idiomatic": ""
  },
  "s0194": {
    "chinese": "周還止息，乃為其死喪。",
    "literal": "",
    "idiomatic": ""
  },
  "s0195": {
    "chinese": "寇亂在其野者亡地，以戰不勝。",
    "literal": "",
    "idiomatic": ""
  },
  "s0196": {
    "chinese": "東行疾則兵聚于東方，西行疾則兵聚于西方；",
    "literal": "",
    "idiomatic": ""
  },
  "s0197": {
    "chinese": "其南為丈夫喪，北為女子喪。",
    "literal": "",
    "idiomatic": ""
  },
  "s0198": {
    "chinese": "熒惑，天子理也，故曰雖有明天子，必視熒惑所在。",
    "literal": "",
    "idiomatic": ""
  },
  "s0199": {
    "chinese": "太白曰西方秋金，義也，言也。",
    "literal": "",
    "idiomatic": ""
  },
  "s0200": {
    "chinese": "義虧言失，逆秋令，傷金氣，罰見太白。",
    "literal": "",
    "idiomatic": ""
  }
}