{
  "s0051": {
    "chinese": "是歲晉有鄢陵之戰，楚王傷目而敗。",
    "literal": "",
    "idiomatic": ""
  },
  "s0052": {
    "chinese": "屬常雨也。",
    "literal": "",
    "idiomatic": ""
  },
  "s0053": {
    "chinese": "傳曰：「棄法律，逐功臣，殺太子，以妾為妻，則火不炎上。」",
    "literal": "",
    "idiomatic": ""
  },
  "s0054": {
    "chinese": "說曰：火，南方，揚光煇為明者也。",
    "literal": "",
    "idiomatic": ""
  },
  "s0055": {
    "chinese": "其於王者，南面鄉明而治。",
    "literal": "",
    "idiomatic": ""
  },
  "s0056": {
    "chinese": "《書》云：「知人則悊，能官人。」",
    "literal": "",
    "idiomatic": ""
  },
  "s0057": {
    "chinese": "故堯舜舉群賢而命之朝，遠四佞而放諸野。",
    "literal": "",
    "idiomatic": ""
  },
  "s0058": {
    "chinese": "孔子曰：「浸潤之譖、膚受之訴不行焉，可謂明矣。」",
    "literal": "",
    "idiomatic": ""
  },
  "s0059": {
    "chinese": "賢佞分別，官人有序，帥由舊章，敬重功勳，殊別適庶，如此則火得其性矣。",
    "literal": "",
    "idiomatic": ""
  },
  "s0060": {
    "chinese": "若乃信道不篤，或燿虛偽，讒夫昌，邪勝正，則火失其性矣。",
    "literal": "",
    "idiomatic": ""
  },
  "s0061": {
    "chinese": "自上而降，及濫炎妄起，災宗廟，燒宮館，雖興師眾，弗能救也，是為火不炎上。",
    "literal": "",
    "idiomatic": ""
  },
  "s0062": {
    "chinese": "春秋桓公十四年「八月壬申，御廩災」。",
    "literal": "",
    "idiomatic": ""
  },
  "s0063": {
    "chinese": "董仲舒以為先是四國共伐魯，大破之於龍門。",
    "literal": "",
    "idiomatic": ""
  },
  "s0064": {
    "chinese": "百姓傷者未瘳，怨咎未復，而君臣俱惰，內怠政事，外侮四鄰，非能保守宗廟終其天年者也，故天災御廩以戒之。",
    "literal": "",
    "idiomatic": ""
  },
  "s0065": {
    "chinese": "劉向以為御廩，夫人八妾所舂米之臧以奉宗廟者也，時夫人有淫行，挾逆心，天戒若曰，夫人不可以奉宗廟。",
    "literal": "",
    "idiomatic": ""
  },
  "s0066": {
    "chinese": "桓不寤，與夫人俱會齊，夫人譖桓公於齊侯，齊侯殺桓公。",
    "literal": "",
    "idiomatic": ""
  },
  "s0067": {
    "chinese": "劉歆以為御廩，公所親耕籍田以奉粢盛者也，棄法度亡禮之應也。",
    "literal": "",
    "idiomatic": ""
  },
  "s0068": {
    "chinese": "嚴公二十年「夏，齊大災」。",
    "literal": "",
    "idiomatic": ""
  },
  "s0069": {
    "chinese": "劉向以為齊桓好色，聽女口，以妾為妻，適庶數更，故致太災。",
    "literal": "",
    "idiomatic": ""
  },
  "s0070": {
    "chinese": "桓公不寤，及死，適庶分爭，九月不得葬。",
    "literal": "",
    "idiomatic": ""
  },
  "s0071": {
    "chinese": "公羊傳曰，大災，疫也。",
    "literal": "",
    "idiomatic": ""
  },
  "s0072": {
    "chinese": "董仲舒以為魯夫人淫於齊，齊桓姊妹不嫁者七人。",
    "literal": "",
    "idiomatic": ""
  },
  "s0073": {
    "chinese": "國君，民之父母；",
    "literal": "",
    "idiomatic": ""
  },
  "s0074": {
    "chinese": "夫婦，生化之本。",
    "literal": "",
    "idiomatic": ""
  },
  "s0075": {
    "chinese": "本傷則末夭，故天災所予也。",
    "literal": "",
    "idiomatic": ""
  },
  "s0076": {
    "chinese": "釐公二十年「五月己酉，西宮災」。",
    "literal": "",
    "idiomatic": ""
  },
  "s0077": {
    "chinese": "穀梁以為愍公宮也，以諡言之則若疏，故謂之西宮。",
    "literal": "",
    "idiomatic": ""
  },
  "s0078": {
    "chinese": "劉向以為釐立妾母為夫人以入宗廟，故天災愍宮，若曰，去其卑而親者，將害宗廟之正禮。",
    "literal": "",
    "idiomatic": ""
  },
  "s0079": {
    "chinese": "董仲舒以為釐娶於楚，而齊媵之，脅公使立以為夫人。",
    "literal": "",
    "idiomatic": ""
  },
  "s0080": {
    "chinese": "西宮者，小寢，夫人之居也。",
    "literal": "",
    "idiomatic": ""
  },
  "s0081": {
    "chinese": "若曰，妾何為此宮！",
    "literal": "",
    "idiomatic": ""
  },
  "s0082": {
    "chinese": "誅去之意也。",
    "literal": "",
    "idiomatic": ""
  },
  "s0083": {
    "chinese": "以天災之，故大之曰西宮也。",
    "literal": "",
    "idiomatic": ""
  },
  "s0084": {
    "chinese": "左氏以為西宮者，公宮也。",
    "literal": "",
    "idiomatic": ""
  },
  "s0085": {
    "chinese": "言西，知有東。",
    "literal": "",
    "idiomatic": ""
  },
  "s0086": {
    "chinese": "東宮，太子所居。",
    "literal": "",
    "idiomatic": ""
  },
  "s0087": {
    "chinese": "言宮，舉區皆災也。",
    "literal": "",
    "idiomatic": ""
  },
  "s0088": {
    "chinese": "宣公十六年「夏，成周宣榭火」。",
    "literal": "",
    "idiomatic": ""
  },
  "s0089": {
    "chinese": "榭者，所以臧樂器，宣其名也。",
    "literal": "",
    "idiomatic": ""
  },
  "s0090": {
    "chinese": "董仲舒、劉向以為十五年王札子殺召伯、毛伯，天子不能誅。",
    "literal": "",
    "idiomatic": ""
  },
  "s0091": {
    "chinese": "天戒若曰，不能行政令，何以禮樂為而臧之？",
    "literal": "",
    "idiomatic": ""
  },
  "s0092": {
    "chinese": "左氏經曰：「",
    "literal": "",
    "idiomatic": ""
  },
  "s0093": {
    "chinese": "成周宣榭火，人火也。",
    "literal": "",
    "idiomatic": ""
  },
  "s0094": {
    "chinese": "人火曰火，天火曰災。」",
    "literal": "",
    "idiomatic": ""
  },
  "s0095": {
    "chinese": "榭者，講武之坐屋。",
    "literal": "",
    "idiomatic": ""
  },
  "s0096": {
    "chinese": "成公三年「二月甲子，新宮災」。",
    "literal": "",
    "idiomatic": ""
  },
  "s0097": {
    "chinese": "穀梁以為宣宮，不言諡，恭也。",
    "literal": "",
    "idiomatic": ""
  },
  "s0098": {
    "chinese": "劉向以為時魯三桓子孫始執國政，宣公欲誅之，恐不能，使大夫公孫歸父如晉謀。",
    "literal": "",
    "idiomatic": ""
  },
  "s0099": {
    "chinese": "未反，宣公死。",
    "literal": "",
    "idiomatic": ""
  },
  "s0100": {
    "chinese": "三家譖歸父於成公。",
    "literal": "",
    "idiomatic": ""
  }
}