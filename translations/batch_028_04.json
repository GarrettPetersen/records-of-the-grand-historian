{
  "s0151": {
    "chinese": "七曰日主，祠盛山。",
    "literal": "",
    "idiomatic": ""
  },
  "s0152": {
    "chinese": "盛山斗入海，最居齊東北陽，以迎日出云。",
    "literal": "",
    "idiomatic": ""
  },
  "s0153": {
    "chinese": "八曰四時主，祠琅邪。",
    "literal": "",
    "idiomatic": ""
  },
  "s0154": {
    "chinese": "琅邪在齊東北，蓋歲之所始。",
    "literal": "",
    "idiomatic": ""
  },
  "s0155": {
    "chinese": "皆各用牢具祠，而巫祝所損益，圭幣雜異焉。",
    "literal": "",
    "idiomatic": ""
  },
  "s0156": {
    "chinese": "自齊威、宣時，騶子之徒論著終始五德之運，及秦帝而齊人奏之，故始皇采用之。",
    "literal": "",
    "idiomatic": ""
  },
  "s0157": {
    "chinese": "而宋毋忌、正伯僑、元尚、羨門高最後，皆燕人，為方僊道，形解銷化，依於鬼神之事。",
    "literal": "",
    "idiomatic": ""
  },
  "s0158": {
    "chinese": "騶衍以陰陽主運顯於諸侯，而燕齊海上之方士傳其術不能通，然則怪迂阿諛苟合之徒自此興，不可勝數也。",
    "literal": "",
    "idiomatic": ""
  },
  "s0159": {
    "chinese": "自威、宣、燕昭使人入海求蓬萊、方丈、瀛洲。",
    "literal": "",
    "idiomatic": ""
  },
  "s0160": {
    "chinese": "此三神山者，其傳在勃海中，去人不遠。",
    "literal": "",
    "idiomatic": ""
  },
  "s0161": {
    "chinese": "蓋嘗有至者，諸僊人及不死之藥皆在焉。",
    "literal": "",
    "idiomatic": ""
  },
  "s0162": {
    "chinese": "其物禽獸盡白，而黃金銀為宮闕。",
    "literal": "",
    "idiomatic": ""
  },
  "s0163": {
    "chinese": "未至，望之如雲；",
    "literal": "",
    "idiomatic": ""
  },
  "s0164": {
    "chinese": "及到，三神山反居水下，水臨之。",
    "literal": "",
    "idiomatic": ""
  },
  "s0165": {
    "chinese": "患且至，則風輒引船而去，終莫能至云。",
    "literal": "",
    "idiomatic": ""
  },
  "s0166": {
    "chinese": "世主莫不甘心焉。",
    "literal": "",
    "idiomatic": ""
  },
  "s0167": {
    "chinese": "及秦始皇至海上，則方士爭言之。",
    "literal": "",
    "idiomatic": ""
  },
  "s0168": {
    "chinese": "始皇如恐弗及，使人齎童男女入海求之。",
    "literal": "",
    "idiomatic": ""
  },
  "s0169": {
    "chinese": "船交海中，皆以風為解，曰未能至，望見之焉。",
    "literal": "",
    "idiomatic": ""
  },
  "s0170": {
    "chinese": "其明年，始皇復游海上，至琅邪，過恆山，從上黨歸。",
    "literal": "",
    "idiomatic": ""
  },
  "s0171": {
    "chinese": "後三年，游碣石，考入海方士，從上郡歸。",
    "literal": "",
    "idiomatic": ""
  },
  "s0172": {
    "chinese": "後五年，始皇南至湘山，遂登會稽，並海上，幾遇海中三神山之奇藥。",
    "literal": "",
    "idiomatic": ""
  },
  "s0173": {
    "chinese": "不得，還到沙丘崩。",
    "literal": "",
    "idiomatic": ""
  },
  "s0174": {
    "chinese": "始皇封禪之後十二年而秦亡。",
    "literal": "",
    "idiomatic": ""
  },
  "s0175": {
    "chinese": "諸儒生疾秦焚詩書，誅滅文學，百姓怨其法，天下叛之，皆說曰：「始皇上泰山，為風雨所擊，不得封禪云。」",
    "literal": "",
    "idiomatic": ""
  },
  "s0176": {
    "chinese": "此豈所謂無其德而用其事者邪？",
    "literal": "",
    "idiomatic": ""
  },
  "s0177": {
    "chinese": "昔三代之居皆河洛之間，故嵩高為中嶽，而四嶽各如其方，四瀆咸在山東。",
    "literal": "",
    "idiomatic": ""
  },
  "s0178": {
    "chinese": "至秦稱帝，都咸陽，則五嶽、四瀆皆并在東方。",
    "literal": "",
    "idiomatic": ""
  },
  "s0179": {
    "chinese": "自五帝以至秦，迭興迭衰，名山大川或在諸侯，或在天子，其禮損益世殊，不可勝記。",
    "literal": "",
    "idiomatic": ""
  },
  "s0180": {
    "chinese": "及秦并天下，令祠官所常奉天地名山大川鬼神可得而序也。",
    "literal": "",
    "idiomatic": ""
  },
  "s0181": {
    "chinese": "於是自崤以東，名山五，大川祠二。",
    "literal": "",
    "idiomatic": ""
  },
  "s0182": {
    "chinese": "曰太室。",
    "literal": "",
    "idiomatic": ""
  },
  "s0183": {
    "chinese": "太室，嵩高也。",
    "literal": "",
    "idiomatic": ""
  },
  "s0184": {
    "chinese": "恆山，泰山，會稽，湘山。",
    "literal": "",
    "idiomatic": ""
  },
  "s0185": {
    "chinese": "水曰泲，曰淮。",
    "literal": "",
    "idiomatic": ""
  },
  "s0186": {
    "chinese": "春以脯酒為歲禱，因泮凍；",
    "literal": "",
    "idiomatic": ""
  },
  "s0187": {
    "chinese": "秋涸凍；",
    "literal": "",
    "idiomatic": ""
  },
  "s0188": {
    "chinese": "冬塞禱祠。",
    "literal": "",
    "idiomatic": ""
  },
  "s0189": {
    "chinese": "其牲用牛犢各一，牢具圭幣各異。",
    "literal": "",
    "idiomatic": ""
  },
  "s0190": {
    "chinese": "自華以西，名山七，名川四。",
    "literal": "",
    "idiomatic": ""
  },
  "s0191": {
    "chinese": "曰華山，薄山。",
    "literal": "",
    "idiomatic": ""
  },
  "s0192": {
    "chinese": "薄山者，襄山也。",
    "literal": "",
    "idiomatic": ""
  },
  "s0193": {
    "chinese": "岳山，岐山，吳山，鴻冢，瀆山。",
    "literal": "",
    "idiomatic": ""
  },
  "s0194": {
    "chinese": "瀆山，蜀之岷山也。",
    "literal": "",
    "idiomatic": ""
  },
  "s0195": {
    "chinese": "水曰河，祠臨晉；",
    "literal": "",
    "idiomatic": ""
  },
  "s0196": {
    "chinese": "沔，祠漢中；",
    "literal": "",
    "idiomatic": ""
  },
  "s0197": {
    "chinese": "湫淵，祠朝那；",
    "literal": "",
    "idiomatic": ""
  },
  "s0198": {
    "chinese": "江水，祠蜀。",
    "literal": "",
    "idiomatic": ""
  },
  "s0199": {
    "chinese": "亦春秋泮涸禱塞如東方山川；",
    "literal": "",
    "idiomatic": ""
  },
  "s0200": {
    "chinese": "而牲亦牛犢牢具圭幣各異。",
    "literal": "",
    "idiomatic": ""
  }
}