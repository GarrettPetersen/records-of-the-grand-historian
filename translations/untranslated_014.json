{
  "s0001": {
    "chinese": "昔周監於二代，三聖制法，立爵五等，封國八百，同姓五十有餘。",
    "literal": "",
    "idiomatic": ""
  },
  "s0002": {
    "chinese": "周公、康叔建於魯、衛，各數百里；",
    "literal": "",
    "idiomatic": ""
  },
  "s0003": {
    "chinese": "太公於齊，亦五侯九伯之地。",
    "literal": "",
    "idiomatic": ""
  },
  "s0004": {
    "chinese": "詩載其制曰：「介人惟藩，大師惟垣。",
    "literal": "",
    "idiomatic": ""
  },
  "s0005": {
    "chinese": "大邦惟屏，大宗惟翰。",
    "literal": "",
    "idiomatic": ""
  },
  "s0006": {
    "chinese": "懷德惟寧，宗子惟城。",
    "literal": "",
    "idiomatic": ""
  },
  "s0007": {
    "chinese": "母俾城壞，毋獨斯畏。」",
    "literal": "",
    "idiomatic": ""
  },
  "s0008": {
    "chinese": "所以親親賢賢，褒表功德，關諸盛衰，深根固本，為不可拔者也。",
    "literal": "",
    "idiomatic": ""
  },
  "s0009": {
    "chinese": "故盛則周、邵相其治，致刑錯；",
    "literal": "",
    "idiomatic": ""
  },
  "s0010": {
    "chinese": "衰則五伯扶其弱，與共守。",
    "literal": "",
    "idiomatic": ""
  },
  "s0011": {
    "chinese": "自幽、平之後，日以陵夷，至虖阨挢河洛之間，分為二周，有逃責之臺，被竊鈇之言。",
    "literal": "",
    "idiomatic": ""
  },
  "s0012": {
    "chinese": "然天下謂之共主，彊大弗之敢傾。",
    "literal": "",
    "idiomatic": ""
  },
  "s0013": {
    "chinese": "歷載八百餘年，數極德盡，既於王赧，降為庶人，用天年終。",
    "literal": "",
    "idiomatic": ""
  },
  "s0014": {
    "chinese": "號位已絕於天下，尚猶枝葉相持，莫得居其虛位，海內無主，三十餘年。",
    "literal": "",
    "idiomatic": ""
  },
  "s0015": {
    "chinese": "秦據勢勝之地，騁狙詐之兵，蠶食山東，壹切取勝。",
    "literal": "",
    "idiomatic": ""
  },
  "s0016": {
    "chinese": "因矜其所習，自任私知，姍笑三代，盪滅古法，竊自號為皇帝，而子弟為��夫，內亡骨肉本根之輔，外亡尺土藩翼之衛。",
    "literal": "",
    "idiomatic": ""
  },
  "s0017": {
    "chinese": "陳、吳奮其白挺，劉、項隨而斃之。",
    "literal": "",
    "idiomatic": ""
  },
  "s0018": {
    "chinese": "故曰，周過其曆，秦不及期，國勢然也。",
    "literal": "",
    "idiomatic": ""
  },
  "s0019": {
    "chinese": "漢興之初，海內新定，同姓寡少，懲戒亡秦孤立之敗，於是剖裂疆土，立二等之爵。",
    "literal": "",
    "idiomatic": ""
  },
  "s0020": {
    "chinese": "功臣侯者百有餘邑，尊王子弟，大啟九國。",
    "literal": "",
    "idiomatic": ""
  },
  "s0021": {
    "chinese": "自鴈門以東，盡遼陽，為燕、代。",
    "literal": "",
    "idiomatic": ""
  },
  "s0022": {
    "chinese": "常山以南，太行左轉，度河、濟，漸于海，為齊、趙。",
    "literal": "",
    "idiomatic": ""
  },
  "s0023": {
    "chinese": "穀、泗以往，奄有龜、蒙，為梁、楚。",
    "literal": "",
    "idiomatic": ""
  },
  "s0024": {
    "chinese": "東帶江、湖，薄會稽，為荊吳。",
    "literal": "",
    "idiomatic": ""
  },
  "s0025": {
    "chinese": "北界淮瀕，略廬、衡，為淮南。",
    "literal": "",
    "idiomatic": ""
  },
  "s0026": {
    "chinese": "波漢之陽，亙九嶷，為長沙。",
    "literal": "",
    "idiomatic": ""
  },
  "s0027": {
    "chinese": "諸侯北境，周市三垂，外接胡越。",
    "literal": "",
    "idiomatic": ""
  },
  "s0028": {
    "chinese": "天子自有三河、東郡、潁川、南陽，自江陵以西至巴蜀，北自雲中至隴西，與京師內史凡十五郡，公主、列侯頗邑其中。",
    "literal": "",
    "idiomatic": ""
  },
  "s0029": {
    "chinese": "而藩國大者夸州兼郡，連城數十，宮室百官同制京師，可謂撟枉過其正矣。",
    "literal": "",
    "idiomatic": ""
  },
  "s0030": {
    "chinese": "雖然，高祖創業，日不暇給，孝惠享國又淺，高后女主攝位，而海內晏如，亡狂狡之憂，卒折諸呂之難，成太宗之業者，亦賴之於諸侯也。",
    "literal": "",
    "idiomatic": ""
  },
  "s0031": {
    "chinese": "然諸侯原本以大，末流濫以致溢，小者淫荒越法，大者睽孤橫逆，以害身喪國。",
    "literal": "",
    "idiomatic": ""
  },
  "s0032": {
    "chinese": "故文帝采賈生之議分齊、趙，景帝用晁錯之計削吳、楚。",
    "literal": "",
    "idiomatic": ""
  },
  "s0033": {
    "chinese": "武帝施主父之冊，下推恩之令，使諸侯王得分戶邑以封子弟，不行黜陟，而藩國自析。",
    "literal": "",
    "idiomatic": ""
  },
  "s0034": {
    "chinese": "自此以來，齊分為七趙分為六，梁分為五，淮南分為三。",
    "literal": "",
    "idiomatic": ""
  },
  "s0035": {
    "chinese": "皇子始立者，大國不過十餘城。",
    "literal": "",
    "idiomatic": ""
  },
  "s0036": {
    "chinese": "長城、燕、代雖有舊名，皆亡南北邊矣。",
    "literal": "",
    "idiomatic": ""
  },
  "s0037": {
    "chinese": "景遭七國之難，抑損諸侯，減黜其官。",
    "literal": "",
    "idiomatic": ""
  },
  "s0038": {
    "chinese": "武有衡山、淮南之謀，作左官之律，設附益之法，諸侯惟得衣食稅租，不與政事。",
    "literal": "",
    "idiomatic": ""
  },
  "s0039": {
    "chinese": "至於哀、平之際，皆繼體苗裔，親屬疏遠，生於帷牆之中，不為士民所尊，勢與富室亡異。",
    "literal": "",
    "idiomatic": ""
  },
  "s0040": {
    "chinese": "而本朝短世，國統三絕，是故王莽知漢中外殫微，本末俱弱，亡所忌憚，生其姦心；",
    "literal": "",
    "idiomatic": ""
  },
  "s0041": {
    "chinese": "因母后之權，假伊周之稱，顓作威福廟堂之上，不降階序而運天下。",
    "literal": "",
    "idiomatic": ""
  },
  "s0042": {
    "chinese": "詐謀既成，遂據南面之尊，分遣五威之吏，馳傳天下，班行符命。",
    "literal": "",
    "idiomatic": ""
  },
  "s0043": {
    "chinese": "漢諸侯王厥角绷首，奉上璽韍，惟恐在後，或乃稱美頌德，以求容媚，豈不哀哉！",
    "literal": "",
    "idiomatic": ""
  },
  "s0044": {
    "chinese": "是以究其終始彊弱之變，明監戒焉。",
    "literal": "",
    "idiomatic": ""
  },
  "s44": {
    "chinese": "號諡",
    "literal": "",
    "idiomatic": ""
  },
  "s45": {
    "chinese": "屬",
    "literal": "",
    "idiomatic": ""
  },
  "s46": {
    "chinese": "始封",
    "literal": "",
    "idiomatic": ""
  },
  "s47": {
    "chinese": "子",
    "literal": "",
    "idiomatic": ""
  },
  "s48": {
    "chinese": "孫",
    "literal": "",
    "idiomatic": ""
  },
  "s49": {
    "chinese": "曾孫",
    "literal": "",
    "idiomatic": ""
  },
  "s50": {
    "chinese": "玄孫",
    "literal": "",
    "idiomatic": ""
  },
  "s51": {
    "chinese": "六世",
    "literal": "",
    "idiomatic": ""
  },
  "s52": {
    "chinese": "七世",
    "literal": "",
    "idiomatic": ""
  },
  "s0279": {
    "chinese": "右高祖十一人。",
    "literal": "",
    "idiomatic": ""
  },
  "s0280": {
    "chinese": "吳隨父，凡十二人。",
    "literal": "",
    "idiomatic": ""
  },
  "s0362": {
    "chinese": "右孝文三人。",
    "literal": "",
    "idiomatic": ""
  },
  "s0363": {
    "chinese": "齊、城陽、兩濟北、濟南、菑川、膠西、膠東、趙、河間、淮南、衡山十二人隨父，凡十五人。",
    "literal": "",
    "idiomatic": ""
  },
  "s0607": {
    "chinese": "右孝景十四人。",
    "literal": "",
    "idiomatic": ""
  },
  "s0608": {
    "chinese": "楚、濟川、濟東、山陽、濟陰五人隨父，凡十九人。",
    "literal": "",
    "idiomatic": ""
  },
  "s0658": {
    "chinese": "右孝武四人。",
    "literal": "",
    "idiomatic": ""
  },
  "s0659": {
    "chinese": "六安、真定、泗水、平干四人隨父，凡八人。",
    "literal": "",
    "idiomatic": ""
  },
  "s0708": {
    "chinese": "右孝宣四人。",
    "literal": "",
    "idiomatic": ""
  },
  "s0709": {
    "chinese": "燕王繼絕，高密隨父，凡六人。",
    "literal": "",
    "idiomatic": ""
  },
  "s0710": {
    "chinese": "右孝元二人。",
    "literal": "",
    "idiomatic": ""
  },
  "s0711": {
    "chinese": "廣陵繼絕，凡三人。",
    "literal": "",
    "idiomatic": ""
  },
  "s0712": {
    "chinese": "孝成時河間、廣德、定陶三國，孝哀時廣平一國，孝平時東平、中山、廣德、廣世、廣宗五國，皆繼絕。",
    "literal": "",
    "idiomatic": ""
  }
}