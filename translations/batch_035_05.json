{
  "s0201": {
    "chinese": "後昭公為季氏所逐。",
    "literal": "",
    "idiomatic": ""
  },
  "s0202": {
    "chinese": "劉向以為自十五年至此歲，十年間天戒七見，人君猶不寤。",
    "literal": "",
    "idiomatic": ""
  },
  "s0203": {
    "chinese": "後楚殺戎蠻子，晉滅陸渾戎，盜殺衛侯兄，蔡、莒之君出奔，吳滅巢，公子光殺王僚，宋三臣以邑叛其君。",
    "literal": "",
    "idiomatic": ""
  },
  "s0204": {
    "chinese": "它如仲舒。",
    "literal": "",
    "idiomatic": ""
  },
  "s0205": {
    "chinese": "劉歆以為二日魯、趙分。",
    "literal": "",
    "idiomatic": ""
  },
  "s0206": {
    "chinese": "是月斗建辰。",
    "literal": "",
    "idiomatic": ""
  },
  "s0207": {
    "chinese": "左氏傳梓慎曰：「將大水。」",
    "literal": "",
    "idiomatic": ""
  },
  "s0208": {
    "chinese": "昭子曰：「旱也。",
    "literal": "",
    "idiomatic": ""
  },
  "s0209": {
    "chinese": "日過分而陽猶不克，克必甚，能無旱乎！",
    "literal": "",
    "idiomatic": ""
  },
  "s0210": {
    "chinese": "陽不克，莫將積聚也。」",
    "literal": "",
    "idiomatic": ""
  },
  "s0211": {
    "chinese": "是歲秋，大雩，旱也。",
    "literal": "",
    "idiomatic": ""
  },
  "s0212": {
    "chinese": "二至二分，日有食之，不為災。",
    "literal": "",
    "idiomatic": ""
  },
  "s0213": {
    "chinese": "日月之行也，春秋分日夜等，故同道；",
    "literal": "",
    "idiomatic": ""
  },
  "s0214": {
    "chinese": "冬夏至長短極，故相過。",
    "literal": "",
    "idiomatic": ""
  },
  "s0215": {
    "chinese": "相過同道而食輕，不為大災，水旱而已。",
    "literal": "",
    "idiomatic": ""
  },
  "s0216": {
    "chinese": "三十一年「十二月辛亥朔，日有食之」。",
    "literal": "",
    "idiomatic": ""
  },
  "s0217": {
    "chinese": "董仲舒以為宿在心，天子象也。",
    "literal": "",
    "idiomatic": ""
  },
  "s0218": {
    "chinese": "時京師微弱，後諸侯果相率而城周，宋中幾亡尊天子之心，而不衰城。",
    "literal": "",
    "idiomatic": ""
  },
  "s0219": {
    "chinese": "劉向以為時吳滅徐，而蔡滅沈，楚圍蔡，吳敗楚入郢，昭王走出。",
    "literal": "",
    "idiomatic": ""
  },
  "s0220": {
    "chinese": "劉歆以為二日宋、燕分。",
    "literal": "",
    "idiomatic": ""
  },
  "s0221": {
    "chinese": "定公五年「三月辛亥朔，日有食之」。",
    "literal": "",
    "idiomatic": ""
  },
  "s0222": {
    "chinese": "董仲舒、劉向以為後鄭滅許，魯陽虎作亂，竊寶玉大弓，季桓子退仲尼，宋三臣以邑叛。",
    "literal": "",
    "idiomatic": ""
  },
  "s0223": {
    "chinese": "劉歆以為正月二日燕、趙分。",
    "literal": "",
    "idiomatic": ""
  },
  "s0224": {
    "chinese": "十二年「十一月丙寅朔，日有食之」。",
    "literal": "",
    "idiomatic": ""
  },
  "s0225": {
    "chinese": "董仲舒、劉向以為後晉三大夫以邑叛，薛弒其君，楚滅頓、胡，越敗吳，衛逐世子。",
    "literal": "",
    "idiomatic": ""
  },
  "s0226": {
    "chinese": "劉歆以為十二月二日楚、鄭分。",
    "literal": "",
    "idiomatic": ""
  },
  "s0227": {
    "chinese": "十五年「八月庚辰朔，日有食之」。",
    "literal": "",
    "idiomatic": ""
  },
  "s0228": {
    "chinese": "董仲舒以為宿在柳，周室大壞，夷狄主諸夏之象也。",
    "literal": "",
    "idiomatic": ""
  },
  "s0229": {
    "chinese": "明年，中國諸侯果累累從楚而圍蔡，蔡恐，遷于州來。",
    "literal": "",
    "idiomatic": ""
  },
  "s0230": {
    "chinese": "晉人執戎蠻子歸于楚，京師楚也。",
    "literal": "",
    "idiomatic": ""
  },
  "s0231": {
    "chinese": "劉向以為盜殺蔡侯，齊陳乞弒其君而立陽生，孔子終不用。",
    "literal": "",
    "idiomatic": ""
  },
  "s0232": {
    "chinese": "劉歆以為六月晉、趙分。",
    "literal": "",
    "idiomatic": ""
  },
  "s0233": {
    "chinese": "哀公十四年「五月庚申朔，日有食之」。",
    "literal": "",
    "idiomatic": ""
  },
  "s0234": {
    "chinese": "在獲麟後。",
    "literal": "",
    "idiomatic": ""
  },
  "s0235": {
    "chinese": "劉歆以為三月二日齊、衛分。",
    "literal": "",
    "idiomatic": ""
  },
  "s0236": {
    "chinese": "凡春秋十二公，二百四十二年，日食三十六。",
    "literal": "",
    "idiomatic": ""
  },
  "s0237": {
    "chinese": "穀梁以為朔二十六，晦七，夜二，二日一。",
    "literal": "",
    "idiomatic": ""
  },
  "s0238": {
    "chinese": "公羊以為朔二十七，二日七，晦二。",
    "literal": "",
    "idiomatic": ""
  },
  "s0239": {
    "chinese": "左氏以為朔十六，二日十八，晦一，不書日者二。",
    "literal": "",
    "idiomatic": ""
  },
  "s0240": {
    "chinese": "高帝三年十月甲戌晦，日有食之，在斗二十度，燕地也。",
    "literal": "",
    "idiomatic": ""
  },
  "s0241": {
    "chinese": "後二年，燕王臧荼反，誅，立盧綰為燕王，後又反，敗。",
    "literal": "",
    "idiomatic": ""
  },
  "s0242": {
    "chinese": "十一月癸卯晦，日有食之，在虛三度，齊地也。",
    "literal": "",
    "idiomatic": ""
  },
  "s0243": {
    "chinese": "後二年，齊王韓信徙為楚王，明年廢為列侯，後又反，誅。",
    "literal": "",
    "idiomatic": ""
  },
  "s0244": {
    "chinese": "九年六月乙未晦，日有食之，既，在張十三度。",
    "literal": "",
    "idiomatic": ""
  },
  "s0245": {
    "chinese": "惠帝七年正月辛丑朔，日有食之，在危十三度。",
    "literal": "",
    "idiomatic": ""
  },
  "s0246": {
    "chinese": "谷永以為歲首正月朔日，是為三朝，尊者惡之。",
    "literal": "",
    "idiomatic": ""
  },
  "s0247": {
    "chinese": "五月丁卯，先晦一日，日有食之，幾盡，在七星初。",
    "literal": "",
    "idiomatic": ""
  },
  "s0248": {
    "chinese": "劉向以為五月微陰始起而犯至陽，其占重。",
    "literal": "",
    "idiomatic": ""
  },
  "s0249": {
    "chinese": "至其八月，宮車晏駕，有呂氏詐置嗣君之害。",
    "literal": "",
    "idiomatic": ""
  },
  "s0250": {
    "chinese": "京房易傳曰：「凡日食不以晦朔者，名曰薄。",
    "literal": "",
    "idiomatic": ""
  }
}