{
  "s0001": {
    "chinese": "卷六十三 武五子傳第三十三",
    "literal": "",
    "idiomatic": ""
  },
  "s0002": {
    "chinese": "孝武皇帝六男。",
    "literal": "",
    "idiomatic": ""
  },
  "s0003": {
    "chinese": "衛皇后生戾太子，趙婕妤生孝昭帝，王夫人生齊懷王閎，李姬生燕刺王旦、廣陵厲王胥，李夫人生昌邑哀王髆。",
    "literal": "",
    "idiomatic": ""
  },
  "s0004": {
    "chinese": "戾太子據",
    "literal": "",
    "idiomatic": ""
  },
  "s0005": {
    "chinese": "戾太子據，元狩元年立為皇太子，年七歲矣。",
    "literal": "",
    "idiomatic": ""
  },
  "s0006": {
    "chinese": "初，上年二十九乃得太子，甚喜，為立禖，使東方朔、枚皋作禖祝。",
    "literal": "",
    "idiomatic": ""
  },
  "s0007": {
    "chinese": "少壯，詔受《公羊春秋》，又從瑕丘江公受《穀梁》。",
    "literal": "",
    "idiomatic": ""
  },
  "s0008": {
    "chinese": "及冠就宮，上為立博望苑，使通賓客，從其所好，故多以異端進者。",
    "literal": "",
    "idiomatic": ""
  },
  "s0009": {
    "chinese": "元鼎四年，納史良娣，產子男進，號曰史皇孫。",
    "literal": "",
    "idiomatic": ""
  },
  "s0010": {
    "chinese": "武帝末，衛后寵衰，江充用事，充與太子及衛氏有隙，恐上晏駕後為太子所誅，會巫蠱事起，充因此為奸。",
    "literal": "",
    "idiomatic": ""
  },
  "s0011": {
    "chinese": "是時，上春秋高，意多所惡，以為左右皆為蠱道祝詛，窮治其事。",
    "literal": "",
    "idiomatic": ""
  },
  "s0012": {
    "chinese": "丞相公孫賀父子，陽石、諸邑公主，及皇后弟子長平侯衛伉皆坐誅。",
    "literal": "",
    "idiomatic": ""
  },
  "s0013": {
    "chinese": "語在《公孫賀》、《江充傳》。",
    "literal": "",
    "idiomatic": ""
  },
  "s0014": {
    "chinese": "充典治巫蠱，既知上意，白言宮中有蠱氣，入宮至省中，壞御座掘地。",
    "literal": "",
    "idiomatic": ""
  },
  "s0015": {
    "chinese": "上使按道侯韓說、御史章贛、黃門蘇文等助充。",
    "literal": "",
    "idiomatic": ""
  },
  "s0016": {
    "chinese": "充遂至太子宮掘蠱，得桐木人。",
    "literal": "",
    "idiomatic": ""
  },
  "s0017": {
    "chinese": "時上疾，辟暑甘泉宮，獨皇后、太子在。",
    "literal": "",
    "idiomatic": ""
  },
  "s0018": {
    "chinese": "太子召問少傅石德，德懼為師傅並誅，因謂太子曰：「前丞相父子、兩公主及衛氏皆坐此，今巫與使者掘地得征驗，不知巫置之邪，將實有也，無以自明，可矯以節收捕充等系獄，窮治其奸詐。",
    "literal": "",
    "idiomatic": ""
  },
  "s0019": {
    "chinese": "且上疾在甘泉，皇后及家吏請問皆不報，上存亡未可知，而奸臣如此，太子將不念秦扶蘇事耶？」",
    "literal": "",
    "idiomatic": ""
  },
  "s0020": {
    "chinese": "太子急，然德言。",
    "literal": "",
    "idiomatic": ""
  },
  "s0021": {
    "chinese": "征和二年七月壬午，乃使客為使者收捕充等。",
    "literal": "",
    "idiomatic": ""
  },
  "s0022": {
    "chinese": "按道侯說疑使者有詐，不肯受詔，客格殺說。",
    "literal": "",
    "idiomatic": ""
  },
  "s0023": {
    "chinese": "御史章贛被創突亡。",
    "literal": "",
    "idiomatic": ""
  },
  "s0024": {
    "chinese": "自歸甘泉。",
    "literal": "",
    "idiomatic": ""
  },
  "s0025": {
    "chinese": "太子使舍人無且持節夜入未央宮殿長秋門，因長御倚華具白皇后，發中廄車載射士，出武庫兵，發長樂宮衛，告令百官日江充反。",
    "literal": "",
    "idiomatic": ""
  },
  "s0026": {
    "chinese": "乃斬充以徇，炙胡巫上林中。",
    "literal": "",
    "idiomatic": ""
  },
  "s0027": {
    "chinese": "遂部賓客為將率，與丞相劉屈氂等戰。",
    "literal": "",
    "idiomatic": ""
  },
  "s0028": {
    "chinese": "長安中擾亂，言太子反，以故眾不附。",
    "literal": "",
    "idiomatic": ""
  },
  "s0029": {
    "chinese": "太子兵敗，亡，不得。",
    "literal": "",
    "idiomatic": ""
  },
  "s0030": {
    "chinese": "上怒甚，群下憂懼，不知所出。",
    "literal": "",
    "idiomatic": ""
  },
  "s0031": {
    "chinese": "壺關三老茂上書曰：「臣聞父者猶天，母者猶地，子猶萬物也。",
    "literal": "",
    "idiomatic": ""
  },
  "s0032": {
    "chinese": "故天平地安，陰陽和調，物乃茂成；",
    "literal": "",
    "idiomatic": ""
  },
  "s0033": {
    "chinese": "父慈母愛，室家之中子乃孝順。",
    "literal": "",
    "idiomatic": ""
  },
  "s0034": {
    "chinese": "陰陽不和，則萬物夭傷；",
    "literal": "",
    "idiomatic": ""
  },
  "s0035": {
    "chinese": "父子不和，則室家喪亡。",
    "literal": "",
    "idiomatic": ""
  },
  "s0036": {
    "chinese": "故父不父則子不子，君不君則臣不臣，雖有粟，吾豈得而食諸！",
    "literal": "",
    "idiomatic": ""
  },
  "s0037": {
    "chinese": "昔者虞舜，孝之至也，而不中於瞽叟；",
    "literal": "",
    "idiomatic": ""
  },
  "s0038": {
    "chinese": "孝已被謗，伯奇放流，骨肉至親，父子相疑。",
    "literal": "",
    "idiomatic": ""
  },
  "s0039": {
    "chinese": "何者？",
    "literal": "",
    "idiomatic": ""
  },
  "s0040": {
    "chinese": "積毀之所生也。",
    "literal": "",
    "idiomatic": ""
  },
  "s0041": {
    "chinese": "由是觀之，子無不孝，而父有不察，今皇太子為漢適嗣，承萬世之業，體祖宗之重，親則皇帝之宗子也。",
    "literal": "",
    "idiomatic": ""
  },
  "s0042": {
    "chinese": "江充，布衣之人，閭閻之隸臣耳，陛下顯而用之，銜至尊之命以迫蹴皇太子，造飾奸詐，群邪錯謬，是以親戚之路隔塞而不通。",
    "literal": "",
    "idiomatic": ""
  },
  "s0043": {
    "chinese": "太子進則不得上見，退則困於亂臣，獨冤結而亡告，不忍忿忿之心，起而殺充，恐懼逋逃，子盜父兵以救難自免耳，臣竊以為無邪心。",
    "literal": "",
    "idiomatic": ""
  },
  "s0044": {
    "chinese": "《詩》曰：『營營青蠅，止於籓；",
    "literal": "",
    "idiomatic": ""
  },
  "s0045": {
    "chinese": "愷悌君子，無信讒言；",
    "literal": "",
    "idiomatic": ""
  },
  "s0046": {
    "chinese": "讒言罔極，交亂四國。』",
    "literal": "",
    "idiomatic": ""
  },
  "s0047": {
    "chinese": "往者江充讒殺趙太子，天下莫不聞，其罪固宜。",
    "literal": "",
    "idiomatic": ""
  },
  "s0048": {
    "chinese": "陛下不省察，深過太子，發盛怒，舉大兵而求之，三公自將，智者不敢言，辯士不敢說，臣竊痛之。",
    "literal": "",
    "idiomatic": ""
  },
  "s0049": {
    "chinese": "臣聞子胥盡忠而忘其號，比幹盡仁而遺其身，忠臣竭誠不顧鈇鉞之誅以陳其愚，志在匡君安社稷也。",
    "literal": "",
    "idiomatic": ""
  },
  "s0050": {
    "chinese": "《詩》云：『取彼譖人，投畀豺虎。』",
    "literal": "",
    "idiomatic": ""
  },
  "s0051": {
    "chinese": "唯陛下寬心慰意，少察所親，毋患太子之非，亟罷甲兵，無令太子久亡。",
    "literal": "",
    "idiomatic": ""
  },
  "s0052": {
    "chinese": "臣不勝惓惓，出一旦之命，待罪建章闕下。」",
    "literal": "",
    "idiomatic": ""
  },
  "s0053": {
    "chinese": "書奏，天子感寤。",
    "literal": "",
    "idiomatic": ""
  },
  "s0054": {
    "chinese": "太子之亡也，東至湖，臧匿泉鳩裡。",
    "literal": "",
    "idiomatic": ""
  },
  "s0055": {
    "chinese": "主人家貧，常賣屨以給太子。",
    "literal": "",
    "idiomatic": ""
  },
  "s0056": {
    "chinese": "太子有故人在湖，聞其富贍，使人呼之而發覺。",
    "literal": "",
    "idiomatic": ""
  },
  "s0057": {
    "chinese": "吏圍捕太子，太子自度不得脫，即入室距戶自經。",
    "literal": "",
    "idiomatic": ""
  },
  "s0058": {
    "chinese": "山陽男子張富昌為卒，足蹋開戶，新安令史李壽趨抱解太子，主人公遂格鬥死，皇孫二人皆並遇害。",
    "literal": "",
    "idiomatic": ""
  },
  "s0059": {
    "chinese": "上既傷太子，乃下詔曰：「蓋行疑賞，所以申信也。",
    "literal": "",
    "idiomatic": ""
  },
  "s0060": {
    "chinese": "其封李壽為干阜侯，張富昌為題侯。」",
    "literal": "",
    "idiomatic": ""
  },
  "s0061": {
    "chinese": "久之，巫蠱事多不信。",
    "literal": "",
    "idiomatic": ""
  },
  "s0062": {
    "chinese": "上知太子惶恐無他意，而車千秋復訟太子冤，上遂擢千秋為丞相，而族滅江充家，焚蘇文於橫橋上，及泉鳩裡加兵刃於太子者，初為北地太守，後族。",
    "literal": "",
    "idiomatic": ""
  },
  "s0063": {
    "chinese": "上憐太子無辜，乃作思子宮，為歸來望思之台於湖。",
    "literal": "",
    "idiomatic": ""
  },
  "s0064": {
    "chinese": "天下聞而悲之。",
    "literal": "",
    "idiomatic": ""
  },
  "s0065": {
    "chinese": "初，太子有三男一女，女者平輿侯嗣子尚焉。",
    "literal": "",
    "idiomatic": ""
  },
  "s0066": {
    "chinese": "及太子敗，皆同時遇害。",
    "literal": "",
    "idiomatic": ""
  },
  "s0067": {
    "chinese": "衛后、史良悌葬長安城南。",
    "literal": "",
    "idiomatic": ""
  },
  "s0068": {
    "chinese": "史皇孫、皇孫妃王夫人及皇女孫葬廣明。",
    "literal": "",
    "idiomatic": ""
  },
  "s0069": {
    "chinese": "皇孫二人隨太子者，與太子並葬湖。",
    "literal": "",
    "idiomatic": ""
  },
  "s0070": {
    "chinese": "後八歲，有司復言：「《禮》『父為士，子為天子，祭以天子』。",
    "literal": "",
    "idiomatic": ""
  },
  "s0071": {
    "chinese": "悼園宜稱尊號曰皇考，立廟，因園為寢，以時薦享焉。",
    "literal": "",
    "idiomatic": ""
  },
  "s0072": {
    "chinese": "益奉園民滿千六百家，以為奉明縣。",
    "literal": "",
    "idiomatic": ""
  },
  "s0073": {
    "chinese": "尊戾夫人曰戾后，置園奉邑，及益戾園各滿三百家。」",
    "literal": "",
    "idiomatic": ""
  },
  "s0074": {
    "chinese": "齊懷王閎",
    "literal": "",
    "idiomatic": ""
  },
  "s0075": {
    "chinese": "燕刺王旦",
    "literal": "",
    "idiomatic": ""
  },
  "s0076": {
    "chinese": "燕刺王旦賜策曰：「嗚呼！",
    "literal": "",
    "idiomatic": ""
  },
  "s0077": {
    "chinese": "小子旦，受茲玄社，建爾國家，封於北土，世為漢籓輔。",
    "literal": "",
    "idiomatic": ""
  },
  "s0078": {
    "chinese": "嗚呼！",
    "literal": "",
    "idiomatic": ""
  },
  "s0079": {
    "chinese": "薰鬻氏虐老獸心，以奸巧邊甿。",
    "literal": "",
    "idiomatic": ""
  },
  "s0080": {
    "chinese": "朕命將率，租征厥罪。",
    "literal": "",
    "idiomatic": ""
  },
  "s0081": {
    "chinese": "萬夫長、千夫長，三十有二帥，降旗奔師。",
    "literal": "",
    "idiomatic": ""
  },
  "s0082": {
    "chinese": "薰鬻徙域，北州以妥。",
    "literal": "",
    "idiomatic": ""
  },
  "s0083": {
    "chinese": "悉爾心，毋作怨，毋作棐德，毋乃廢備。",
    "literal": "",
    "idiomatic": ""
  },
  "s0084": {
    "chinese": "非教士不得從征。",
    "literal": "",
    "idiomatic": ""
  },
  "s0085": {
    "chinese": "王其戒之！」",
    "literal": "",
    "idiomatic": ""
  },
  "s0086": {
    "chinese": "帝崩，太子立，是為孝昭帝，賜諸侯王璽書。",
    "literal": "",
    "idiomatic": ""
  },
  "s0087": {
    "chinese": "旦得書，不肯哭，曰：「璽書封小。",
    "literal": "",
    "idiomatic": ""
  },
  "s0088": {
    "chinese": "京師疑有變。」",
    "literal": "",
    "idiomatic": ""
  },
  "s0089": {
    "chinese": "遣幸臣壽西長、孫縱之、王孺等之長安，以問禮儀為名。",
    "literal": "",
    "idiomatic": ""
  },
  "s0090": {
    "chinese": "王孺見執金吾廣意，問：「帝崩所病？",
    "literal": "",
    "idiomatic": ""
  },
  "s0091": {
    "chinese": "立者誰子？",
    "literal": "",
    "idiomatic": ""
  },
  "s0092": {
    "chinese": "年幾歲？」",
    "literal": "",
    "idiomatic": ""
  },
  "s0093": {
    "chinese": "廣意言：「待詔五莋宮，宮中言雚言帝崩，諸將軍共立太子為帝，年八九歲，葬時不出臨。」",
    "literal": "",
    "idiomatic": ""
  },
  "s0094": {
    "chinese": "歸以報王。",
    "literal": "",
    "idiomatic": ""
  },
  "s0095": {
    "chinese": "王曰：「上棄群臣，無語言，蓋主又不得見，甚可怪也。」",
    "literal": "",
    "idiomatic": ""
  },
  "s0096": {
    "chinese": "復遣中大夫至京師上書言：「竊見孝武皇帝躬聖道，孝宗廟，慈愛骨肉，和集兆民，德配天地，明並日月，威武洋溢，遠方執寶而朝，增郡數十，斥地且倍，封泰山，禪梁父，巡狩天下，遠方珍物陳於太廟，德甚休盛，請立廟郡國。」",
    "literal": "",
    "idiomatic": ""
  },
  "s0097": {
    "chinese": "奏報聞。",
    "literal": "",
    "idiomatic": ""
  },
  "s0098": {
    "chinese": "時大將軍霍光秉政，褒賜燕王錢三千萬，益封萬三千戶。",
    "literal": "",
    "idiomatic": ""
  },
  "s0099": {
    "chinese": "旦怒曰：「我當為帝，何賜也！」",
    "literal": "",
    "idiomatic": ""
  },
  "s0100": {
    "chinese": "遂與宗室中山哀王子劉長、齊孝王孫劉澤等結謀，詐言以武帝時受詔，得職吏事，修武備，備非常。",
    "literal": "",
    "idiomatic": ""
  },
  "s0101": {
    "chinese": "長於是為旦命令群臣曰：「寡人賴先帝休德，獲奉北籓，親受明詔，職吏事，領庫兵，飭武備，任重職大，夙夜兢兢，子大夫將何以規佐寡人？",
    "literal": "",
    "idiomatic": ""
  },
  "s0102": {
    "chinese": "且燕國雖小，成周之建國也，上自召公，下及昭、襄，於今千載，豈可謂無賢哉？",
    "literal": "",
    "idiomatic": ""
  },
  "s0103": {
    "chinese": "寡人束帶聽朝三十餘年，曾無聞焉。",
    "literal": "",
    "idiomatic": ""
  },
  "s0104": {
    "chinese": "其者寡人之不及與？",
    "literal": "",
    "idiomatic": ""
  },
  "s0105": {
    "chinese": "意亦子大夫之思有所不至乎？",
    "literal": "",
    "idiomatic": ""
  },
  "s0106": {
    "chinese": "其咎安在？",
    "literal": "",
    "idiomatic": ""
  },
  "s0107": {
    "chinese": "方今寡人欲撟邪防非，章聞揚和，撫慰百姓，移風易俗，厥路何由？",
    "literal": "",
    "idiomatic": ""
  },
  "s0108": {
    "chinese": "子大夫其各悉心以對，寡人將察焉。」",
    "literal": "",
    "idiomatic": ""
  },
  "s0109": {
    "chinese": "群臣皆免冠謝。",
    "literal": "",
    "idiomatic": ""
  },
  "s0110": {
    "chinese": "郎中成軫謂旦曰：「大王失職，獨可起而索，不可坐而得也。",
    "literal": "",
    "idiomatic": ""
  },
  "s0111": {
    "chinese": "大王一起，國中雖女子皆奮臂隨大王。」",
    "literal": "",
    "idiomatic": ""
  },
  "s0112": {
    "chinese": "旦曰：「前高後時，偽立子弘為皇帝，諸侯交手事之八年。",
    "literal": "",
    "idiomatic": ""
  },
  "s0113": {
    "chinese": "呂太后崩，大臣誅諸呂，迎立文帝，天下乃知非孝惠子也。",
    "literal": "",
    "idiomatic": ""
  },
  "s0114": {
    "chinese": "我親武帝長子，反不得立，上書請立廟，又不聽。",
    "literal": "",
    "idiomatic": ""
  },
  "s0115": {
    "chinese": "立者疑非劉氏。」",
    "literal": "",
    "idiomatic": ""
  },
  "s0116": {
    "chinese": "即與劉澤謀為奸書，言少帝非武帝子，大臣所共立，天下宜共伐之。",
    "literal": "",
    "idiomatic": ""
  },
  "s0117": {
    "chinese": "使人傳行郡國，以搖動百姓。",
    "literal": "",
    "idiomatic": ""
  },
  "s0118": {
    "chinese": "澤謀歸發兵臨淄，與燕王俱起。",
    "literal": "",
    "idiomatic": ""
  },
  "s0119": {
    "chinese": "旦遂招來郡國奸人，賦斂銅鐵作甲兵，數閱其車騎材官卒，建旌旗鼓車，旄頭先驅，郎中侍從者著貂羽，黃金附蟬，皆號侍中。",
    "literal": "",
    "idiomatic": ""
  },
  "s0120": {
    "chinese": "旦從相、中尉以下，勒車騎，發民會圍，大獵文安縣，以講士馬，須期日。",
    "literal": "",
    "idiomatic": ""
  },
  "s0121": {
    "chinese": "郎中韓義等數諫旦，旦殺義等凡十五人。",
    "literal": "",
    "idiomatic": ""
  },
  "s0122": {
    "chinese": "會缾侯劉成知澤等謀，告之青州刺史雋不疑，不疑收捕澤以聞。",
    "literal": "",
    "idiomatic": ""
  },
  "s0123": {
    "chinese": "天子遣大鴻臚丞治，連引燕王。",
    "literal": "",
    "idiomatic": ""
  },
  "s0124": {
    "chinese": "有詔勿治，而劉澤等伏誅。",
    "literal": "",
    "idiomatic": ""
  },
  "s0125": {
    "chinese": "益封缾侯。",
    "literal": "",
    "idiomatic": ""
  },
  "s0126": {
    "chinese": "久之，旦姊鄂邑蓋長公主、左將軍上官桀父子與霍光爭權有隙，皆知旦怨光，即私與燕交通。",
    "literal": "",
    "idiomatic": ""
  },
  "s0127": {
    "chinese": "旦遣孫縱之等前後十餘輩，多繼金寶走馬，賂遺蓋主。",
    "literal": "",
    "idiomatic": ""
  },
  "s0128": {
    "chinese": "上官桀及御史大夫桑弘羊等皆與交通，數記疏光過失與旦，令上書告之。",
    "literal": "",
    "idiomatic": ""
  },
  "s0129": {
    "chinese": "桀欲從中下其章。",
    "literal": "",
    "idiomatic": ""
  },
  "s0130": {
    "chinese": "旦聞之，喜，上疏曰：「昔秦據南面之位，制一世之命，威服四夷，輕弱骨肉，顯重異族，廢道任刑，無恩宗室。",
    "literal": "",
    "idiomatic": ""
  },
  "s0131": {
    "chinese": "其後尉佗入南夷，陳涉呼楚澤，近狎作亂，內外俱發，趙氏無炊火焉。",
    "literal": "",
    "idiomatic": ""
  },
  "s0132": {
    "chinese": "高皇帝覽蹤跡，觀得失，見秦建本非是，故改其路，規土連城，布王子孫，是以支葉扶疏，異姓不得間也。",
    "literal": "",
    "idiomatic": ""
  },
  "s0133": {
    "chinese": "今陛下承明繼成，委任公卿，群臣連與成朋，非毀宗室，膚受之訴，日騁於廷，惡吏廢法立威，主恩不及下究。",
    "literal": "",
    "idiomatic": ""
  },
  "s0134": {
    "chinese": "臣聞武帝使中郎將蘇武使匈奴，見留二十年不降，還但為典屬國。",
    "literal": "",
    "idiomatic": ""
  },
  "s0135": {
    "chinese": "今大將軍長史敞無勞，為搜粟都尉。",
    "literal": "",
    "idiomatic": ""
  },
  "s0136": {
    "chinese": "又將軍都郎羽林，道上移蹕，太官先置。",
    "literal": "",
    "idiomatic": ""
  },
  "s0137": {
    "chinese": "臣旦願歸符璽，入宿衛，察奸臣之變。」",
    "literal": "",
    "idiomatic": ""
  },
  "s0138": {
    "chinese": "是時，昭帝年十四，覺其有詐，遂親信霍光，而疏上官桀等。",
    "literal": "",
    "idiomatic": ""
  },
  "s0139": {
    "chinese": "桀等因謀共殺光，廢帝，迎立燕王為天子。",
    "literal": "",
    "idiomatic": ""
  },
  "s0140": {
    "chinese": "旦置驛書，往來相報，許立桀為王，外連郡國豪傑以千數。",
    "literal": "",
    "idiomatic": ""
  },
  "s0141": {
    "chinese": "旦以語相平，平曰：「大王前與劉澤結謀，事未成而發覺者，以劉澤素誇，好侵陵也。",
    "literal": "",
    "idiomatic": ""
  },
  "s0142": {
    "chinese": "平聞左將軍素輕易，車騎將軍少而驕，臣恐其如劉澤時不能成，又恐既成，反大王也。」",
    "literal": "",
    "idiomatic": ""
  },
  "s0143": {
    "chinese": "旦曰：「前日一男子詣闕，自謂故太子，長安中民趣鄉之，正言雚不可止，大將軍恐，出兵陳之，以自備耳。",
    "literal": "",
    "idiomatic": ""
  },
  "s0144": {
    "chinese": "我帝長子，天下所信，何憂見反？」",
    "literal": "",
    "idiomatic": ""
  },
  "s0145": {
    "chinese": "後謂群臣：「蓋主報言，獨患大將軍與右將軍王莽。",
    "literal": "",
    "idiomatic": ""
  },
  "s0146": {
    "chinese": "今右將軍物故，丞相病，幸事必成，征不久。」",
    "literal": "",
    "idiomatic": ""
  },
  "s0147": {
    "chinese": "令群臣皆裝。",
    "literal": "",
    "idiomatic": ""
  },
  "s0148": {
    "chinese": "是時天雨，虹下屬宮中飲井水，井水竭。",
    "literal": "",
    "idiomatic": ""
  },
  "s0149": {
    "chinese": "廁中豕群出，壞大官灶。",
    "literal": "",
    "idiomatic": ""
  },
  "s0150": {
    "chinese": "烏鵲斗死。",
    "literal": "",
    "idiomatic": ""
  },
  "s0151": {
    "chinese": "鼠舞殿端門中。",
    "literal": "",
    "idiomatic": ""
  },
  "s0152": {
    "chinese": "殿上戶自閉，不可開。",
    "literal": "",
    "idiomatic": ""
  },
  "s0153": {
    "chinese": "天火燒城門。",
    "literal": "",
    "idiomatic": ""
  },
  "s0154": {
    "chinese": "大風壞宮城樓，折拔樹木。",
    "literal": "",
    "idiomatic": ""
  },
  "s0155": {
    "chinese": "流星下墮。",
    "literal": "",
    "idiomatic": ""
  },
  "s0156": {
    "chinese": "後姬以下皆恐。",
    "literal": "",
    "idiomatic": ""
  },
  "s0157": {
    "chinese": "王驚病，使人祠葭水、台水。",
    "literal": "",
    "idiomatic": ""
  },
  "s0158": {
    "chinese": "王客呂廣等知星，為王言「當有兵圍城，期在九月、十月，漢當有大臣戮死者」。",
    "literal": "",
    "idiomatic": ""
  },
  "s0159": {
    "chinese": "語具在《五行志》。",
    "literal": "",
    "idiomatic": ""
  },
  "s0160": {
    "chinese": "王愈憂恐，謂廣等曰：「謀事不成，妖祥數見，兵氣且至，奈何？」",
    "literal": "",
    "idiomatic": ""
  },
  "s0161": {
    "chinese": "會蓋主舍人父燕倉知其謀，告之，由是發覺。",
    "literal": "",
    "idiomatic": ""
  },
  "s0162": {
    "chinese": "丞相賜璽書，部中二千石逐捕孫縱之及左將軍桀等，皆伏誅。",
    "literal": "",
    "idiomatic": ""
  },
  "s0163": {
    "chinese": "旦聞之，召相平曰：「事敗，遂發兵乎？」",
    "literal": "",
    "idiomatic": ""
  },
  "s0164": {
    "chinese": "平曰：「左將軍已死，百姓皆知之，不可發也。」",
    "literal": "",
    "idiomatic": ""
  },
  "s0165": {
    "chinese": "王憂懣，置酒萬載宮，會賓客、群臣、妃妾坐飲。",
    "literal": "",
    "idiomatic": ""
  },
  "s0166": {
    "chinese": "王自歌曰：「歸空城兮，狗不吠，雞不鳴，橫術何廣廣兮，固知國中之無人！」",
    "literal": "",
    "idiomatic": ""
  },
  "s0167": {
    "chinese": "華容夫人起舞曰：「發紛紛兮寘渠，骨籍籍兮亡居。",
    "literal": "",
    "idiomatic": ""
  },
  "s0168": {
    "chinese": "母求死子兮，妻求死夫。",
    "literal": "",
    "idiomatic": ""
  },
  "s0169": {
    "chinese": "裴回兩渠間兮，君子獨安居！」",
    "literal": "",
    "idiomatic": ""
  },
  "s0170": {
    "chinese": "坐者皆泣。",
    "literal": "",
    "idiomatic": ""
  },
  "s0171": {
    "chinese": "有赦令到，王讀之，曰：「嗟乎！",
    "literal": "",
    "idiomatic": ""
  },
  "s0172": {
    "chinese": "獨赦吏民，不赦我。」",
    "literal": "",
    "idiomatic": ""
  },
  "s0173": {
    "chinese": "因迎後姬諸夫人之明光殿，王曰：「老虜曹為事當族！」",
    "literal": "",
    "idiomatic": ""
  },
  "s0174": {
    "chinese": "欲自殺。",
    "literal": "",
    "idiomatic": ""
  },
  "s0175": {
    "chinese": "左右曰：「黨得削國，幸不死。」",
    "literal": "",
    "idiomatic": ""
  },
  "s0176": {
    "chinese": "後姬夫人共啼泣止王。",
    "literal": "",
    "idiomatic": ""
  },
  "s0177": {
    "chinese": "會天子使使者賜燕王璽書曰：「昔高皇帝王天下，建立子弟以籓屏社稷。",
    "literal": "",
    "idiomatic": ""
  },
  "s0178": {
    "chinese": "先日諸呂陰謀大逆，劉氏不絕若發，賴絳侯等誅討賊亂，尊立孝文，以安宗廟，非以中外有人，表裡相應故邪？",
    "literal": "",
    "idiomatic": ""
  },
  "s0179": {
    "chinese": "樊、酈、曹、灌，攜劍推鋒，從高皇帝墾災除害，耘鋤海內，當此之時，頭如蓬葆，勤苦至矣，然其賞不過封侯。",
    "literal": "",
    "idiomatic": ""
  },
  "s0180": {
    "chinese": "今宗室子孫曾無暴衣露冠之勞，裂地而王之，分財而賜之，父死子繼，兄終弟及。",
    "literal": "",
    "idiomatic": ""
  },
  "s0181": {
    "chinese": "今王骨肉至親，敵吾一體，乃與他姓異族謀害社稷，親其所疏，疏其所親，有逆悖之心，無忠愛之義。",
    "literal": "",
    "idiomatic": ""
  },
  "s0182": {
    "chinese": "如使古人有知，當何面目復奉齊酎見高祖之廟乎！」",
    "literal": "",
    "idiomatic": ""
  },
  "s0183": {
    "chinese": "旦得書，以符璽屬醫工長，謝相二千石：「奉事不謹，死矣。」",
    "literal": "",
    "idiomatic": ""
  },
  "s0184": {
    "chinese": "即以綬自絞。",
    "literal": "",
    "idiomatic": ""
  },
  "s0185": {
    "chinese": "後夫人隨旦自殺者二十餘人。",
    "literal": "",
    "idiomatic": ""
  },
  "s0186": {
    "chinese": "天子加恩，赦王太子建為庶人，賜旦謚曰刺王。",
    "literal": "",
    "idiomatic": ""
  },
  "s0187": {
    "chinese": "旦立三十八年而誅，國除。",
    "literal": "",
    "idiomatic": ""
  },
  "s0188": {
    "chinese": "後六年，宣帝即位，封旦兩子，慶為新昌侯，賢為安定侯。",
    "literal": "",
    "idiomatic": ""
  },
  "s0189": {
    "chinese": "又立故太子建，是為廣陽頃王，二十九年薨。",
    "literal": "",
    "idiomatic": ""
  },
  "s0190": {
    "chinese": "子穆王舜嗣，二十一年薨。",
    "literal": "",
    "idiomatic": ""
  },
  "s0191": {
    "chinese": "子思王璜嗣，二十年薨。",
    "literal": "",
    "idiomatic": ""
  },
  "s0192": {
    "chinese": "子嘉嗣。",
    "literal": "",
    "idiomatic": ""
  },
  "s0193": {
    "chinese": "王莽時，皆廢漢籓王為家人，嘉獨以獻符命封扶美侯，賜姓王氏。",
    "literal": "",
    "idiomatic": ""
  },
  "s0194": {
    "chinese": "廣陵厲王",
    "literal": "",
    "idiomatic": ""
  },
  "s0195": {
    "chinese": "廣陵厲王胥賜策曰：「嗚呼！",
    "literal": "",
    "idiomatic": ""
  },
  "s0196": {
    "chinese": "小子胥，受茲赤社，建爾國家，封於南土，世世為漢籓輔。",
    "literal": "",
    "idiomatic": ""
  },
  "s0197": {
    "chinese": "古人有言曰：『大江之南，五湖之間，其人輕心。",
    "literal": "",
    "idiomatic": ""
  },
  "s0198": {
    "chinese": "揚州保強，三代要服，不及以正。』",
    "literal": "",
    "idiomatic": ""
  },
  "s0199": {
    "chinese": "嗚呼！",
    "literal": "",
    "idiomatic": ""
  },
  "s0200": {
    "chinese": "悉爾心，祗祗兢兢，乃惠乃順，毋桐好逸，毋邇宵人，惟法惟則！",
    "literal": "",
    "idiomatic": ""
  },
  "s0201": {
    "chinese": "《書》云『臣不作福，不作威』，靡有後羞。",
    "literal": "",
    "idiomatic": ""
  },
  "s0202": {
    "chinese": "王其戒之！」",
    "literal": "",
    "idiomatic": ""
  },
  "s0203": {
    "chinese": "胥壯大，好倡樂逸游，力扛鼎，空手搏熊彘猛獸。",
    "literal": "",
    "idiomatic": ""
  },
  "s0204": {
    "chinese": "動作無法度，故終不得為漢嗣。",
    "literal": "",
    "idiomatic": ""
  },
  "s0205": {
    "chinese": "昭帝初立，益封胥萬三千戶，元鳳中入朝，復益萬戶，賜錢二千萬，黃金二千斤，安車駟馬寶劍。",
    "literal": "",
    "idiomatic": ""
  },
  "s0206": {
    "chinese": "及宣帝即位，封胥四子聖、曾、寶、昌皆為列侯，又立胥小子弘為高密王。",
    "literal": "",
    "idiomatic": ""
  },
  "s0207": {
    "chinese": "所以褒賞甚厚。",
    "literal": "",
    "idiomatic": ""
  },
  "s0208": {
    "chinese": "胥宮園中棗樹生十餘莖，莖正赤，葉白如素。",
    "literal": "",
    "idiomatic": ""
  },
  "s0209": {
    "chinese": "池水變赤，魚死。",
    "literal": "",
    "idiomatic": ""
  },
  "s0210": {
    "chinese": "有鼠晝立舞王後廷中。",
    "literal": "",
    "idiomatic": ""
  },
  "s0211": {
    "chinese": "胥謂姬南等曰：「棗水魚鼠之怪甚可惡也。」",
    "literal": "",
    "idiomatic": ""
  },
  "s0212": {
    "chinese": "居數月，祝詛事發覺，有司按驗，胥惶恐，藥殺巫及宮人二十餘人以絕口。",
    "literal": "",
    "idiomatic": ""
  },
  "s0213": {
    "chinese": "公卿請誅胥，天子遣廷尉、大鴻臚即訊。",
    "literal": "",
    "idiomatic": ""
  },
  "s0214": {
    "chinese": "胥謝曰：「罪死有餘，誠皆有之。",
    "literal": "",
    "idiomatic": ""
  },
  "s0215": {
    "chinese": "事久遠，請歸思念具對。」",
    "literal": "",
    "idiomatic": ""
  },
  "s0216": {
    "chinese": "胥既見使者還，置酒顯陽殿。",
    "literal": "",
    "idiomatic": ""
  },
  "s0217": {
    "chinese": "召太子霸及子女董訾、胡生等夜飲，使所幸八子郭昭君、家人子趙左君等鼓瑟歌舞。",
    "literal": "",
    "idiomatic": ""
  },
  "s0218": {
    "chinese": "王自歌曰：「欲久生兮無終，長不樂兮安窮！",
    "literal": "",
    "idiomatic": ""
  },
  "s0219": {
    "chinese": "奉天期兮不得須臾，千里馬兮駐待路。",
    "literal": "",
    "idiomatic": ""
  },
  "s0220": {
    "chinese": "黃泉下兮幽深，人生要死，何為苦心！",
    "literal": "",
    "idiomatic": ""
  },
  "s0221": {
    "chinese": "何用為樂心所喜，出入無悰為樂亟。",
    "literal": "",
    "idiomatic": ""
  },
  "s0222": {
    "chinese": "蒿裡召兮郭門閱，死不得取代庸，身自逝。」",
    "literal": "",
    "idiomatic": ""
  },
  "s0223": {
    "chinese": "左右悉更涕泣奏酒，至雞鳴時罷。",
    "literal": "",
    "idiomatic": ""
  },
  "s0224": {
    "chinese": "胥謂太子霸曰：「上遇我厚，今負之甚。",
    "literal": "",
    "idiomatic": ""
  },
  "s0225": {
    "chinese": "我死，骸骨當暴。",
    "literal": "",
    "idiomatic": ""
  },
  "s0226": {
    "chinese": "幸而得葬，薄之，無厚也。」",
    "literal": "",
    "idiomatic": ""
  },
  "s0227": {
    "chinese": "即以綬自絞死。",
    "literal": "",
    "idiomatic": ""
  },
  "s0228": {
    "chinese": "及八子郭昭君等二人皆自殺。",
    "literal": "",
    "idiomatic": ""
  },
  "s0229": {
    "chinese": "天子加恩，赦王諸子皆為庶人，賜謚曰厲王。",
    "literal": "",
    "idiomatic": ""
  },
  "s0230": {
    "chinese": "立六十四年而誅，國除。",
    "literal": "",
    "idiomatic": ""
  },
  "s0231": {
    "chinese": "後七年，元帝復立胥太子霸，是為孝王，十三年薨。",
    "literal": "",
    "idiomatic": ""
  },
  "s0232": {
    "chinese": "子共王意嗣，三年薨。",
    "literal": "",
    "idiomatic": ""
  },
  "s0233": {
    "chinese": "子哀王護嗣，十六年薨，無子，絕。",
    "literal": "",
    "idiomatic": ""
  },
  "s0234": {
    "chinese": "後六年，成帝復立孝王子守，是為靖王，立二十年薨。",
    "literal": "",
    "idiomatic": ""
  },
  "s0235": {
    "chinese": "子宏嗣，王莽時絕。",
    "literal": "",
    "idiomatic": ""
  },
  "s0236": {
    "chinese": "初，高密哀王弘本始元年以廣陵王胥少子立，九年薨。",
    "literal": "",
    "idiomatic": ""
  },
  "s0237": {
    "chinese": "子頃王章嗣，三十三年薨。",
    "literal": "",
    "idiomatic": ""
  },
  "s0238": {
    "chinese": "子懷王寬嗣，十一年薨。",
    "literal": "",
    "idiomatic": ""
  },
  "s0239": {
    "chinese": "子慎嗣，王莽時絕。",
    "literal": "",
    "idiomatic": ""
  },
  "s0240": {
    "chinese": "昌邑哀王髆",
    "literal": "",
    "idiomatic": ""
  },
  "s0241": {
    "chinese": "賀到霸上，大鴻臚效迎，騶奉乘輿車。",
    "literal": "",
    "idiomatic": ""
  },
  "s0242": {
    "chinese": "王使僕壽成御，郎中令遂參乘。",
    "literal": "",
    "idiomatic": ""
  },
  "s0243": {
    "chinese": "旦至廣明東都門，遂曰：「禮，奔喪望見國都哭。",
    "literal": "",
    "idiomatic": ""
  },
  "s0244": {
    "chinese": "此長安東郭門也。」",
    "literal": "",
    "idiomatic": ""
  },
  "s0245": {
    "chinese": "賀曰：「我嗌痛，不能哭。」",
    "literal": "",
    "idiomatic": ""
  },
  "s0246": {
    "chinese": "至城門，遂復言，賀曰：「城門與郭門等耳。」",
    "literal": "",
    "idiomatic": ""
  },
  "s0247": {
    "chinese": "且至未央宮東闕，遂曰：「昌邑帳在是闕外馳道北，未至帳所，有南北行道，馬足未至數步，大王宜下車，鄉闕西面伏。",
    "literal": "",
    "idiomatic": ""
  },
  "s0248": {
    "chinese": "哭盡哀止。」",
    "literal": "",
    "idiomatic": ""
  },
  "s0249": {
    "chinese": "王曰：「諾。」",
    "literal": "",
    "idiomatic": ""
  },
  "s0250": {
    "chinese": "到，哭如儀。",
    "literal": "",
    "idiomatic": ""
  },
  "s0251": {
    "chinese": "王受皇帝璽綬，襲尊號。",
    "literal": "",
    "idiomatic": ""
  },
  "s0252": {
    "chinese": "即位二十七日，行淫亂。",
    "literal": "",
    "idiomatic": ""
  },
  "s0253": {
    "chinese": "大將軍光與群臣議，白孝昭皇后，廢賀歸故國，賜湯沐邑二千戶，故王家財物皆與賀。",
    "literal": "",
    "idiomatic": ""
  },
  "s0254": {
    "chinese": "及哀王女四人各賜湯沐邑千戶。",
    "literal": "",
    "idiomatic": ""
  },
  "s0255": {
    "chinese": "語在《霍光傳》。",
    "literal": "",
    "idiomatic": ""
  },
  "s0256": {
    "chinese": "國除，為山陽郡。",
    "literal": "",
    "idiomatic": ""
  },
  "s0257": {
    "chinese": "初，賀在國時，數有怪。",
    "literal": "",
    "idiomatic": ""
  },
  "s0258": {
    "chinese": "嘗見白犬，高三尺，無頭，其頸以下似人，而冠方山冠。",
    "literal": "",
    "idiomatic": ""
  },
  "s0259": {
    "chinese": "後見熊，左右皆莫見。",
    "literal": "",
    "idiomatic": ""
  },
  "s0260": {
    "chinese": "又大鳥飛集宮中。",
    "literal": "",
    "idiomatic": ""
  },
  "s0261": {
    "chinese": "王知，惡之，輒以問郎中令遂。",
    "literal": "",
    "idiomatic": ""
  },
  "s0262": {
    "chinese": "遂為言其故，語在《五行志》。",
    "literal": "",
    "idiomatic": ""
  },
  "s0263": {
    "chinese": "王卬天歎曰：「不祥何為數來！」",
    "literal": "",
    "idiomatic": ""
  },
  "s0264": {
    "chinese": "遂叩頭曰：「臣不敢隱忠，數言危亡之戒，大王不說。",
    "literal": "",
    "idiomatic": ""
  },
  "s0265": {
    "chinese": "夫國之存亡，豈在臣言哉？",
    "literal": "",
    "idiomatic": ""
  },
  "s0266": {
    "chinese": "願王內自揆度。",
    "literal": "",
    "idiomatic": ""
  },
  "s0267": {
    "chinese": "大王誦《詩》三百五篇，人事浹，王道備，王之所行中《詩》一篇何等也？",
    "literal": "",
    "idiomatic": ""
  },
  "s0268": {
    "chinese": "大王位為諸侯王，行污於庶人，以存難，以亡易，宜深察之。」",
    "literal": "",
    "idiomatic": ""
  },
  "s0269": {
    "chinese": "後又血污王坐席，王問遂，遂叫然號曰：「宮空不久，祅祥數至。",
    "literal": "",
    "idiomatic": ""
  },
  "s0270": {
    "chinese": "血者，陰憂象也。",
    "literal": "",
    "idiomatic": ""
  },
  "s0271": {
    "chinese": "宜畏慎自省。」",
    "literal": "",
    "idiomatic": ""
  },
  "s0272": {
    "chinese": "賀終不改節。",
    "literal": "",
    "idiomatic": ""
  },
  "s0273": {
    "chinese": "居無何，征。",
    "literal": "",
    "idiomatic": ""
  },
  "s0274": {
    "chinese": "既即位，後王夢青蠅之矢積西階東，可五六石，以屋版瓦覆，發視之，青蠅矢也。",
    "literal": "",
    "idiomatic": ""
  },
  "s0275": {
    "chinese": "以問遂，遂曰：「陛下，之《詩》不雲乎？",
    "literal": "",
    "idiomatic": ""
  },
  "s0276": {
    "chinese": "『營營青蠅，至於籓；",
    "literal": "",
    "idiomatic": ""
  },
  "s0277": {
    "chinese": "愷悌君子，毋信讒言。』",
    "literal": "",
    "idiomatic": ""
  },
  "s0278": {
    "chinese": "陛下左側讒人眾多，如是青蠅惡矣。",
    "literal": "",
    "idiomatic": ""
  },
  "s0279": {
    "chinese": "宜進先帝大臣子孫親近以為左右。",
    "literal": "",
    "idiomatic": ""
  },
  "s0280": {
    "chinese": "如不忍昌邑故人，信用讒諛，必有凶咎。",
    "literal": "",
    "idiomatic": ""
  },
  "s0281": {
    "chinese": "願詭禍為福，皆放逐之。",
    "literal": "",
    "idiomatic": ""
  },
  "s0282": {
    "chinese": "臣當先逐矣。」",
    "literal": "",
    "idiomatic": ""
  },
  "s0283": {
    "chinese": "賀不用其言，卒至於廢。",
    "literal": "",
    "idiomatic": ""
  },
  "s0284": {
    "chinese": "大將軍光更尊立武帝曾孫，是為孝宣帝。",
    "literal": "",
    "idiomatic": ""
  },
  "s0285": {
    "chinese": "即位，心內忌賀，元康二年遣使者賜山陽太守張敞璽書曰：「制詔山陽太守：其謹備盜賊，察往來過客。",
    "literal": "",
    "idiomatic": ""
  },
  "s0286": {
    "chinese": "毋下所賜書！」",
    "literal": "",
    "idiomatic": ""
  },
  "s0287": {
    "chinese": "敞於是條奏賀居處，著其廢亡之效，曰：「臣敞地節三年五月視事，故昌邑王居故宮，奴婢在中者百八十三人，閉大門，開小門，廉吏一人為領錢物市買，朝內食物，它不得出入。",
    "literal": "",
    "idiomatic": ""
  },
  "s0288": {
    "chinese": "督盜一人別主徼循，察往來者。",
    "literal": "",
    "idiomatic": ""
  },
  "s0289": {
    "chinese": "以王家錢取卒，迾宮清中備盜賊。",
    "literal": "",
    "idiomatic": ""
  },
  "s0290": {
    "chinese": "臣敞數遣丞吏行察。",
    "literal": "",
    "idiomatic": ""
  },
  "s0291": {
    "chinese": "四年九月中，臣敞入視居處狀，故王年二十六七，為人青黑色，小目，鼻末銳卑，少鬚眉，身體長大，疾痿，行步不便。",
    "literal": "",
    "idiomatic": ""
  },
  "s0292": {
    "chinese": "衣短衣大褲，冠惠文冠，佩玉環，簪筆持牘趨謁。",
    "literal": "",
    "idiomatic": ""
  },
  "s0293": {
    "chinese": "臣敞與坐語中庭，閱妻子奴婢。",
    "literal": "",
    "idiomatic": ""
  },
  "s0294": {
    "chinese": "臣敞欲動觀其意，即以惡鳥感之，曰：『昌邑多梟。』",
    "literal": "",
    "idiomatic": ""
  },
  "s0295": {
    "chinese": "故王應曰：『然。",
    "literal": "",
    "idiomatic": ""
  },
  "s0296": {
    "chinese": "前賀西至長安，殊無梟。",
    "literal": "",
    "idiomatic": ""
  },
  "s0297": {
    "chinese": "復來，東至濟陽，乃復聞梟聲。』",
    "literal": "",
    "idiomatic": ""
  },
  "s0298": {
    "chinese": "臣敞閱至子女持轡，故王跪曰：『持轡母，嚴長孫女也。』",
    "literal": "",
    "idiomatic": ""
  },
  "s0299": {
    "chinese": "臣敞故知執金吾嚴延年字長孫，女羅紨，前為故王妻。",
    "literal": "",
    "idiomatic": ""
  },
  "s0300": {
    "chinese": "察故王衣服言語跪起，清狂不惠。",
    "literal": "",
    "idiomatic": ""
  },
  "s0301": {
    "chinese": "妻十六人，子二十二人，其十一人男，十一人女。",
    "literal": "",
    "idiomatic": ""
  },
  "s0302": {
    "chinese": "昧死奏名籍及奴婢財物簿。",
    "literal": "",
    "idiomatic": ""
  },
  "s0303": {
    "chinese": "臣敞前書言：『昌邑哀王歌舞者張修等十人，無子，又非姬，但良人，無官名，王薨當罷歸。",
    "literal": "",
    "idiomatic": ""
  },
  "s0304": {
    "chinese": "太傅豹等擅留，以為哀王園中人，所不當得為，請罷歸。』",
    "literal": "",
    "idiomatic": ""
  },
  "s0305": {
    "chinese": "故王聞之曰：『中人守園，疾者當勿治，相殺傷者當勿法，欲令亟死，太守奈何而欲罷之？』",
    "literal": "",
    "idiomatic": ""
  },
  "s0306": {
    "chinese": "其天資喜由亂亡，終不見仁義，如此。",
    "literal": "",
    "idiomatic": ""
  },
  "s0307": {
    "chinese": "後丞相御史以臣敞書聞，奏可。",
    "literal": "",
    "idiomatic": ""
  },
  "s0308": {
    "chinese": "皆以遣。」",
    "literal": "",
    "idiomatic": ""
  },
  "s0309": {
    "chinese": "上由此知賀不足忌。",
    "literal": "",
    "idiomatic": ""
  },
  "s0310": {
    "chinese": "其明年春，乃下詔曰：「蓋聞像有罪，舜封之，骨肉之親，析而不殊。",
    "literal": "",
    "idiomatic": ""
  },
  "s0311": {
    "chinese": "其封故昌邑王賀為海昏侯，食邑四千戶。」",
    "literal": "",
    "idiomatic": ""
  },
  "s0312": {
    "chinese": "侍中衛尉金安上上書言：「賀，天之所棄，陛下至仁，復封為列侯。",
    "literal": "",
    "idiomatic": ""
  },
  "s0313": {
    "chinese": "賀𡂨頑放廢之人，不宜得奉宗廟朝聘之禮。」",
    "literal": "",
    "idiomatic": ""
  },
  "s0314": {
    "chinese": "奏可。",
    "literal": "",
    "idiomatic": ""
  },
  "s0315": {
    "chinese": "賀就國豫章。",
    "literal": "",
    "idiomatic": ""
  },
  "s0316": {
    "chinese": "數年，揚州刺史柯奏賀與故太守卒史孫萬世交通，萬世問賀：「前見廢時，何不堅守毋出宮，斬大將軍，而聽人奪璽綬乎？」",
    "literal": "",
    "idiomatic": ""
  },
  "s0317": {
    "chinese": "賀曰：「然。",
    "literal": "",
    "idiomatic": ""
  },
  "s0318": {
    "chinese": "失之。」",
    "literal": "",
    "idiomatic": ""
  },
  "s0319": {
    "chinese": "萬世又以賀且王豫章，不久為列侯。",
    "literal": "",
    "idiomatic": ""
  },
  "s0320": {
    "chinese": "賀曰：且然，非所宜言。」",
    "literal": "",
    "idiomatic": ""
  },
  "s0321": {
    "chinese": "有司案驗，請逮捕。",
    "literal": "",
    "idiomatic": ""
  },
  "s0322": {
    "chinese": "制曰：「削戶三千。」",
    "literal": "",
    "idiomatic": ""
  },
  "s0323": {
    "chinese": "後薨。",
    "literal": "",
    "idiomatic": ""
  },
  "s0324": {
    "chinese": "豫章太守廖奏言：「舜封象於有鼻，死不為置後，以為暴亂之人不宜為太祖。",
    "literal": "",
    "idiomatic": ""
  },
  "s0325": {
    "chinese": "海昏侯賀死，上當為後者子充國；",
    "literal": "",
    "idiomatic": ""
  },
  "s0326": {
    "chinese": "充國死，復上弟奉親；",
    "literal": "",
    "idiomatic": ""
  },
  "s0327": {
    "chinese": "奉親復死，是天絕之也。",
    "literal": "",
    "idiomatic": ""
  },
  "s0328": {
    "chinese": "陛下聖仁，於賀甚厚，雖舜於象無以加也。",
    "literal": "",
    "idiomatic": ""
  },
  "s0329": {
    "chinese": "宜以禮絕賀，以奉天意。",
    "literal": "",
    "idiomatic": ""
  },
  "s0330": {
    "chinese": "願下有司議。」",
    "literal": "",
    "idiomatic": ""
  },
  "s0331": {
    "chinese": "議皆以為不宜為立嗣，國除。",
    "literal": "",
    "idiomatic": ""
  },
  "s0332": {
    "chinese": "元帝即位，復封賀子代宗為海昏侯，傳子至孫，今見為侯。",
    "literal": "",
    "idiomatic": ""
  }
}