{
  "s0201": {
    "chinese": "或久無害，稍築室宅，遂成聚落。",
    "literal": "",
    "idiomatic": ""
  },
  "s0202": {
    "chinese": "大水時至漂沒，則更起隄防以自救，稍去其城郭，排水澤而居之，湛溺自其宜也。",
    "literal": "",
    "idiomatic": ""
  },
  "s0203": {
    "chinese": "今隄防骥者去水數百步，遠者數里。",
    "literal": "",
    "idiomatic": ""
  },
  "s0204": {
    "chinese": "近黎陽南故大金隄，從河西西北行，至西山南頭，乃折東，與東山相屬。",
    "literal": "",
    "idiomatic": ""
  },
  "s0205": {
    "chinese": "民居金隄東，為廬舍，住十餘歲更起隄，從東山南頭直南與故大隄會。",
    "literal": "",
    "idiomatic": ""
  },
  "s0206": {
    "chinese": "又內黃界中有澤，方數十里，環之有隄，往十餘歲太守以賦民，民今起廬舍其中，此臣親所見者也。",
    "literal": "",
    "idiomatic": ""
  },
  "s0207": {
    "chinese": "東郡白馬故大隄亦復數重，民皆居其間。",
    "literal": "",
    "idiomatic": ""
  },
  "s0208": {
    "chinese": "從黎陽北盡魏界，故大隄去河遠者數十里，內亦數重，此皆前世所排也。",
    "literal": "",
    "idiomatic": ""
  },
  "s0209": {
    "chinese": "河從河內北至黎陽為石隄，激使東抵東郡平剛；",
    "literal": "",
    "idiomatic": ""
  },
  "s0210": {
    "chinese": "又為石隄，使西北抵黎陽、觀下；",
    "literal": "",
    "idiomatic": ""
  },
  "s0211": {
    "chinese": "又為石隄，使東北抵東郡津北；",
    "literal": "",
    "idiomatic": ""
  },
  "s0212": {
    "chinese": "又為石隄，使西北抵魏郡昭陽；",
    "literal": "",
    "idiomatic": ""
  },
  "s0213": {
    "chinese": "又為石隄，激使東北。",
    "literal": "",
    "idiomatic": ""
  },
  "s0214": {
    "chinese": "百餘里間，河再西三東，迫阨如此，不得安息。",
    "literal": "",
    "idiomatic": ""
  },
  "s0215": {
    "chinese": "今行上策，徙冀州之民當水衝者，決黎陽遮害亭，放河使北入海。",
    "literal": "",
    "idiomatic": ""
  },
  "s0216": {
    "chinese": "河西薄大山，東薄金隄，勢不能遠泛濫，期月自定。",
    "literal": "",
    "idiomatic": ""
  },
  "s0217": {
    "chinese": "難者將曰：「若如此，敗壞城郭田廬冢墓以萬數，百姓怨恨。」",
    "literal": "",
    "idiomatic": ""
  },
  "s0218": {
    "chinese": "昔大禹治水，山陵當路者毀之，故鑿龍門，辟伊闕，析底柱，破碣石，墮斷天地之性。",
    "literal": "",
    "idiomatic": ""
  },
  "s0219": {
    "chinese": "此乃人功所造，何足言也！",
    "literal": "",
    "idiomatic": ""
  },
  "s0220": {
    "chinese": "今瀕河十郡治隄歲費且萬萬，及其大決，所殘無數。",
    "literal": "",
    "idiomatic": ""
  },
  "s0221": {
    "chinese": "如出數年治河之費，以業所徙之民，遵古聖之法，定山川之位，使神人各處其所，而不相奸。",
    "literal": "",
    "idiomatic": ""
  },
  "s0222": {
    "chinese": "且以大漢方制萬里，豈其與水爭咫尺之地哉？",
    "literal": "",
    "idiomatic": ""
  },
  "s0223": {
    "chinese": "此功一立，河定民安，千載無患，故謂之上策。",
    "literal": "",
    "idiomatic": ""
  },
  "s0224": {
    "chinese": "若乃多穿漕渠於冀州地，使民得以溉田，分殺水怒，雖非聖人法，然亦救敗術也。",
    "literal": "",
    "idiomatic": ""
  },
  "s0225": {
    "chinese": "難者將曰：「河水高於平地，歲增隄防，猶尚決溢，不可以開渠。」",
    "literal": "",
    "idiomatic": ""
  },
  "s0226": {
    "chinese": "臣竊按視遮害亭西十八里，至淇水口，乃有金隄，高一丈。",
    "literal": "",
    "idiomatic": ""
  },
  "s0227": {
    "chinese": "自是東，地稍下，隄稍高，至遮害亭，高四五丈。",
    "literal": "",
    "idiomatic": ""
  },
  "s0228": {
    "chinese": "往六七歲，河水大盛，增丈七尺，壞黎陽南郭門，入至隄下。",
    "literal": "",
    "idiomatic": ""
  },
  "s0229": {
    "chinese": "水未踰隄二尺所，從隄上北望，河高出民屋，百姓皆走上山。",
    "literal": "",
    "idiomatic": ""
  },
  "s0230": {
    "chinese": "水留十三日，隄潰二所，吏民塞之。",
    "literal": "",
    "idiomatic": ""
  },
  "s0231": {
    "chinese": "臣循隄上，行視水勢，南七十餘里，至淇口，水適至隄半，計出地上五尺所。",
    "literal": "",
    "idiomatic": ""
  },
  "s0232": {
    "chinese": "今可從淇口以東為石隄，多張水門。",
    "literal": "",
    "idiomatic": ""
  },
  "s0233": {
    "chinese": "初元中，遮害亭下河去隄足數十步，至今四十餘歲，適至隄足。",
    "literal": "",
    "idiomatic": ""
  },
  "s0234": {
    "chinese": "由是言之，其地堅矣。",
    "literal": "",
    "idiomatic": ""
  },
  "s0235": {
    "chinese": "恐議者疑河大川難禁制，滎陽漕渠足以下之，其水門但用木與土耳，今據堅地作石隄，勢必完安。",
    "literal": "",
    "idiomatic": ""
  },
  "s0236": {
    "chinese": "冀州渠首盡當卬此水門。",
    "literal": "",
    "idiomatic": ""
  },
  "s0237": {
    "chinese": "治渠非穿地也，但為東方一隄，北行三百餘里，入漳水中，其西因山足高地，諸渠皆往往股引取之；",
    "literal": "",
    "idiomatic": ""
  },
  "s0238": {
    "chinese": "旱則開東方下水門溉冀州，水則開西方高門分河流。",
    "literal": "",
    "idiomatic": ""
  },
  "s0239": {
    "chinese": "通渠有三利，不通有三害。",
    "literal": "",
    "idiomatic": ""
  },
  "s0240": {
    "chinese": "民常罷於救水，半失作業；",
    "literal": "",
    "idiomatic": ""
  },
  "s0241": {
    "chinese": "水行地上，湊潤上徹，民則病溼氣，木皆立枯，鹵不生穀；",
    "literal": "",
    "idiomatic": ""
  },
  "s0242": {
    "chinese": "決溢有敗，為魚鱉食：此三害也。",
    "literal": "",
    "idiomatic": ""
  },
  "s0243": {
    "chinese": "若有渠溉，則鹽鹵下溼，填淤加肥；",
    "literal": "",
    "idiomatic": ""
  },
  "s0244": {
    "chinese": "故種禾麥，更為岻稻，高田五倍，下田十倍；",
    "literal": "",
    "idiomatic": ""
  },
  "s0245": {
    "chinese": "轉漕舟船之便：此三利也。",
    "literal": "",
    "idiomatic": ""
  },
  "s0246": {
    "chinese": "今瀕河隄吏卒郡數千人，伐買薪石之費歲數千萬，足以通渠成水門；",
    "literal": "",
    "idiomatic": ""
  },
  "s0247": {
    "chinese": "又民利其溉灌，相率治渠，雖勞不罷。",
    "literal": "",
    "idiomatic": ""
  },
  "s0248": {
    "chinese": "民田適治，河隄亦成，此誠富國安民，興利除害，支數百歲，故謂之中策。",
    "literal": "",
    "idiomatic": ""
  },
  "s0249": {
    "chinese": "若乃繕完故隄，增卑倍薄，勞費無已，數逢其害，此最下策也。",
    "literal": "",
    "idiomatic": ""
  },
  "s0250": {
    "chinese": "王莽時，徵能治河者以百數，其大略異者，長水校尉平陵關並言：「河決率常於平原、東郡左右，其地形下而土疏惡。",
    "literal": "",
    "idiomatic": ""
  }
}