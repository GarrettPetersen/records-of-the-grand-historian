{
  "s0251": {
    "chinese": "人君誅將不以理，或賊臣將暴起，日月雖不同宿，陰氣盛，薄日光也。」",
    "literal": "",
    "idiomatic": ""
  },
  "s0252": {
    "chinese": "高后二年六月丙戌晦，日有食之。",
    "literal": "",
    "idiomatic": ""
  },
  "s0253": {
    "chinese": "七年正月己丑晦，日有食之，既，在營室九度，為宮室中。",
    "literal": "",
    "idiomatic": ""
  },
  "s0254": {
    "chinese": "時高后惡之，曰：「此為我也！」",
    "literal": "",
    "idiomatic": ""
  },
  "s0255": {
    "chinese": "明年應。",
    "literal": "",
    "idiomatic": ""
  },
  "s0256": {
    "chinese": "文帝二年十一月癸卯晦，日有食之，在婺女一度。",
    "literal": "",
    "idiomatic": ""
  },
  "s0257": {
    "chinese": "三年十月丁酉晦，日有食之，在斗二十三度。",
    "literal": "",
    "idiomatic": ""
  },
  "s0258": {
    "chinese": "十一月丁卯晦，日有食之，在虛八度。",
    "literal": "",
    "idiomatic": ""
  },
  "s0259": {
    "chinese": "後四年四月丙辰晦，日有食之，在東井十三度。",
    "literal": "",
    "idiomatic": ""
  },
  "s0260": {
    "chinese": "七年正月辛未朔，日有食之。",
    "literal": "",
    "idiomatic": ""
  },
  "s0261": {
    "chinese": "景帝三年二月壬午晦，日有食之，在胃二度。",
    "literal": "",
    "idiomatic": ""
  },
  "s0262": {
    "chinese": "七年十一月庚寅晦，日有食之，在虛九度。",
    "literal": "",
    "idiomatic": ""
  },
  "s0263": {
    "chinese": "中元年十二月甲寅晦，日有食之。",
    "literal": "",
    "idiomatic": ""
  },
  "s0264": {
    "chinese": "中二年九月甲戌晦，日有食之。",
    "literal": "",
    "idiomatic": ""
  },
  "s0265": {
    "chinese": "三年九月戊戌晦，日有食之，幾盡，在尾九度。",
    "literal": "",
    "idiomatic": ""
  },
  "s0266": {
    "chinese": "六年七月辛亥晦，日有食之，在軫七度。",
    "literal": "",
    "idiomatic": ""
  },
  "s0267": {
    "chinese": "後元年七月乙巳，先晦一日，日有食之，在翼十七度。",
    "literal": "",
    "idiomatic": ""
  },
  "s0268": {
    "chinese": "武帝建元二年二月丙戌朔，日有食之，在奎十四度。",
    "literal": "",
    "idiomatic": ""
  },
  "s0269": {
    "chinese": "劉向以為奎為卑賤婦人，後有衛皇后自至微興，卒有不終之害。",
    "literal": "",
    "idiomatic": ""
  },
  "s0270": {
    "chinese": "三年九月丙子晦，日有食之，在尾二度。",
    "literal": "",
    "idiomatic": ""
  },
  "s0271": {
    "chinese": "五年正月己巳朔，日有食之。",
    "literal": "",
    "idiomatic": ""
  },
  "s0272": {
    "chinese": "元光元年二月丙辰晦，日有食之。",
    "literal": "",
    "idiomatic": ""
  },
  "s0273": {
    "chinese": "七月癸未，先晦一日，日有食之，在翼八度。",
    "literal": "",
    "idiomatic": ""
  },
  "s0274": {
    "chinese": "劉向以為前年高園便殿災，與春秋御廩災後日食於翼、軫同。",
    "literal": "",
    "idiomatic": ""
  },
  "s0275": {
    "chinese": "其占，內有女變，外為諸侯。",
    "literal": "",
    "idiomatic": ""
  },
  "s0276": {
    "chinese": "其後陳皇后廢，江都、淮南、衡山王謀反，誅。",
    "literal": "",
    "idiomatic": ""
  },
  "s0277": {
    "chinese": "日中時食從東北，過半，晡時復。",
    "literal": "",
    "idiomatic": ""
  },
  "s0278": {
    "chinese": "元朔二年二月乙巳晦，日有食之，在胃三度。",
    "literal": "",
    "idiomatic": ""
  },
  "s0279": {
    "chinese": "六年十一月癸丑晦，日有食之。",
    "literal": "",
    "idiomatic": ""
  },
  "s0280": {
    "chinese": "元狩元年五月乙巳晦，日有食之，在柳六度。",
    "literal": "",
    "idiomatic": ""
  },
  "s0281": {
    "chinese": "京房易傳推以為是時日食從旁右，法曰君失臣。",
    "literal": "",
    "idiomatic": ""
  },
  "s0282": {
    "chinese": "明年丞相公孫弘薨。",
    "literal": "",
    "idiomatic": ""
  },
  "s0283": {
    "chinese": "日食從旁左者，亦君失臣；",
    "literal": "",
    "idiomatic": ""
  },
  "s0284": {
    "chinese": "從上者，臣失君；",
    "literal": "",
    "idiomatic": ""
  },
  "s0285": {
    "chinese": "從下者，君失民。",
    "literal": "",
    "idiomatic": ""
  },
  "s0286": {
    "chinese": "元鼎五年四月丁丑晦，日有食之，在東井二十三度。",
    "literal": "",
    "idiomatic": ""
  },
  "s0287": {
    "chinese": "元封四年六月己酉朔，日有食之。",
    "literal": "",
    "idiomatic": ""
  },
  "s0288": {
    "chinese": "太始元年正月乙巳晦，日有食之。",
    "literal": "",
    "idiomatic": ""
  },
  "s0289": {
    "chinese": "四年十月甲寅晦，日有食之，在斗十九度。",
    "literal": "",
    "idiomatic": ""
  },
  "s0290": {
    "chinese": "征和四年八月辛酉晦，日有食之，不盡如鉤，在亢二度。",
    "literal": "",
    "idiomatic": ""
  },
  "s0291": {
    "chinese": "晡時食從西北，日下晡時復。",
    "literal": "",
    "idiomatic": ""
  },
  "s0292": {
    "chinese": "昭帝始元三年十一月壬辰朔，日有食之，在斗九度，燕地也。",
    "literal": "",
    "idiomatic": ""
  },
  "s0293": {
    "chinese": "後四年，燕剌王謀反，誅。",
    "literal": "",
    "idiomatic": ""
  },
  "s0294": {
    "chinese": "元鳳元年七月己亥晦，日有食之，幾盡，在張十二度。",
    "literal": "",
    "idiomatic": ""
  },
  "s0295": {
    "chinese": "劉向以為己亥而既，其占重。",
    "literal": "",
    "idiomatic": ""
  },
  "s0296": {
    "chinese": "後六年，宮車晏駕，卒以亡嗣。",
    "literal": "",
    "idiomatic": ""
  },
  "s0297": {
    "chinese": "宣帝地節元年十二月癸亥晦，日有食之，在營室十五度。",
    "literal": "",
    "idiomatic": ""
  },
  "s0298": {
    "chinese": "五鳳元年十二月乙酉朔，日有食之，在婺女十度。",
    "literal": "",
    "idiomatic": ""
  },
  "s0299": {
    "chinese": "四年四月辛丑朔，日有食之，在畢十九度。",
    "literal": "",
    "idiomatic": ""
  },
  "s0300": {
    "chinese": "是為正月朔，慝未作，左氏以為重異。",
    "literal": "",
    "idiomatic": ""
  }
}