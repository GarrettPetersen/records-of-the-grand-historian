{
  "s0151": {
    "chinese": "杜欽說大將軍王鳳，以為「前河決，丞相史楊焉言延世受焉術以塞之，蔽不肯見。",
    "literal": "",
    "idiomatic": ""
  },
  "s0152": {
    "chinese": "今獨任延世，延世見前塞之易，恐其慮害不深。",
    "literal": "",
    "idiomatic": ""
  },
  "s0153": {
    "chinese": "又審如焉言，延世之巧，反不如焉。",
    "literal": "",
    "idiomatic": ""
  },
  "s0154": {
    "chinese": "且水勢各異，不博議利害而任一人，如使不及今冬成，來春桃華水盛，必羨溢，有填淤反壤之害。",
    "literal": "",
    "idiomatic": ""
  },
  "s0155": {
    "chinese": "如此，數郡種不得下，民人流散，盜賊將生，雖重誅延世，無益於事。",
    "literal": "",
    "idiomatic": ""
  },
  "s0156": {
    "chinese": "宜遣焉及將作大匠許商、諫大夫乘馬延年雜作。",
    "literal": "",
    "idiomatic": ""
  },
  "s0157": {
    "chinese": "延世與焉必相破壞，深論便宜，以相難極。",
    "literal": "",
    "idiomatic": ""
  },
  "s0158": {
    "chinese": "商、延年皆明計算，能商功利，足以分別是非，擇其善而從之，必有成功。」",
    "literal": "",
    "idiomatic": ""
  },
  "s0159": {
    "chinese": "鳳如欽言，白遣焉等作治，六月乃成。",
    "literal": "",
    "idiomatic": ""
  },
  "s0160": {
    "chinese": "復賜延世黃金百斤。",
    "literal": "",
    "idiomatic": ""
  },
  "s0161": {
    "chinese": "治河卒非受平賈者，為著外繇六月。",
    "literal": "",
    "idiomatic": ""
  },
  "s0162": {
    "chinese": "後九歲，鴻嘉四年，楊焉言「從河上下，患底柱隘，可鐫廣之。」",
    "literal": "",
    "idiomatic": ""
  },
  "s0163": {
    "chinese": "上從其言，使焉鐫之。",
    "literal": "",
    "idiomatic": ""
  },
  "s0164": {
    "chinese": "鐫之裁沒水中，不能去，而令水益湍怒，為害甚於故。",
    "literal": "",
    "idiomatic": ""
  },
  "s0165": {
    "chinese": "是歲，勃海、清河、信都河水湓溢，灌縣邑三十一，敗官亭民舍四萬餘所。",
    "literal": "",
    "idiomatic": ""
  },
  "s0166": {
    "chinese": "河隄都尉許商與丞相史孫禁共行視，圖方略。",
    "literal": "",
    "idiomatic": ""
  },
  "s0167": {
    "chinese": "禁以為「今河溢之害數倍於前決平原時。",
    "literal": "",
    "idiomatic": ""
  },
  "s0168": {
    "chinese": "今可決平原金隄間，開通大河，令入故篤馬河。",
    "literal": "",
    "idiomatic": ""
  },
  "s0169": {
    "chinese": "至海五百餘里，水道浚利，又乾三郡水地，得美田且二十餘萬頃，足以償所開傷民田廬處，又省吏卒治隄救水，歲三萬人以上。」",
    "literal": "",
    "idiomatic": ""
  },
  "s0170": {
    "chinese": "許商以為「古說九河之名，有徒駭、胡蘇、鬲津，今見在成平、東光、鬲界中。",
    "literal": "",
    "idiomatic": ""
  },
  "s0171": {
    "chinese": "自鬲以北至徒駭間，相去二百餘里，今河雖數移徙，不離此域。",
    "literal": "",
    "idiomatic": ""
  },
  "s0172": {
    "chinese": "孫禁所欲開者，在九河南篤馬河，失水之跡，處勢平夷，旱則淤絕，水則為敗，不可許。」",
    "literal": "",
    "idiomatic": ""
  },
  "s0173": {
    "chinese": "公卿皆從商言。",
    "literal": "",
    "idiomatic": ""
  },
  "s0174": {
    "chinese": "先是，谷永以為「河，中國之經瀆，聖王興則出圖書，王道廢則竭絕。",
    "literal": "",
    "idiomatic": ""
  },
  "s0175": {
    "chinese": "今潰溢橫流，漂沒陵阜，異之大者也。",
    "literal": "",
    "idiomatic": ""
  },
  "s0176": {
    "chinese": "修政以應之，災變自除。」",
    "literal": "",
    "idiomatic": ""
  },
  "s0177": {
    "chinese": "是時李尋、解光亦言「陰氣盛則水為之長，故一日之間，晝減夜增，江河滿溢，所謂水不潤下，雖常於卑下之地，猶日月變見於朔望，明天道有因而作也。",
    "literal": "",
    "idiomatic": ""
  },
  "s0178": {
    "chinese": "眾庶見王延世蒙重賞，競言便巧，不可用。",
    "literal": "",
    "idiomatic": ""
  },
  "s0179": {
    "chinese": "議者常欲求索九河故跡而穿之，今因其自決，可且勿塞，以觀水勢。",
    "literal": "",
    "idiomatic": ""
  },
  "s0180": {
    "chinese": "河欲居之，當稍自成川，跳出沙土，然後順天心而圖之，必有成功，而用財力寡。」",
    "literal": "",
    "idiomatic": ""
  },
  "s0181": {
    "chinese": "於是遂止不塞。",
    "literal": "",
    "idiomatic": ""
  },
  "s0182": {
    "chinese": "滿昌、師丹等數言百姓可哀，上數遣使者處業振贍之。",
    "literal": "",
    "idiomatic": ""
  },
  "s0183": {
    "chinese": "哀帝初，平當使領河隄，奏言「九河今皆寘滅，按經義治水，有決河深川，而無隄防雍塞之文。",
    "literal": "",
    "idiomatic": ""
  },
  "s0184": {
    "chinese": "河從魏郡以東，北多溢決，水跡難以分明。",
    "literal": "",
    "idiomatic": ""
  },
  "s0185": {
    "chinese": "四海之眾不可誣，宜博求能浚川疏河者。」",
    "literal": "",
    "idiomatic": ""
  },
  "s0186": {
    "chinese": "下丞相孔光、大司空何武，奏請部刺史、三輔、三河、弘農太守舉吏民能者，莫有應書。",
    "literal": "",
    "idiomatic": ""
  },
  "s0187": {
    "chinese": "待詔賈讓奏言：",
    "literal": "",
    "idiomatic": ""
  },
  "s0188": {
    "chinese": "治河有上中下策。",
    "literal": "",
    "idiomatic": ""
  },
  "s0189": {
    "chinese": "古者立國居民，疆理土地，必遺川澤之分，度水勢所不及。",
    "literal": "",
    "idiomatic": ""
  },
  "s0190": {
    "chinese": "大川無防，小水得入，陂障卑下，以為汙澤，使秋水多，得有所休息，左右游波，寬緩而不迫。",
    "literal": "",
    "idiomatic": ""
  },
  "s0191": {
    "chinese": "夫土之有川，猶人之有口也。",
    "literal": "",
    "idiomatic": ""
  },
  "s0192": {
    "chinese": "治土而防其川，猶止兒啼而塞其口，豈不遽止，然其死可立而待也。",
    "literal": "",
    "idiomatic": ""
  },
  "s0193": {
    "chinese": "故曰：「善為川者，決之使道；",
    "literal": "",
    "idiomatic": ""
  },
  "s0194": {
    "chinese": "善為民者，宣之使言。」",
    "literal": "",
    "idiomatic": ""
  },
  "s0195": {
    "chinese": "蓋隄防之作，近起戰國，雍防百川，各以自利。",
    "literal": "",
    "idiomatic": ""
  },
  "s0196": {
    "chinese": "齊與趙、魏，以河為竟。",
    "literal": "",
    "idiomatic": ""
  },
  "s0197": {
    "chinese": "趙、魏瀕山，齊地卑下，作隄去河二十五里。",
    "literal": "",
    "idiomatic": ""
  },
  "s0198": {
    "chinese": "河水東抵齊隄，則西泛趙、魏，趙、魏亦為隄去河二十五里。",
    "literal": "",
    "idiomatic": ""
  },
  "s0199": {
    "chinese": "雖非其正，水尚有所游盪。",
    "literal": "",
    "idiomatic": ""
  },
  "s0200": {
    "chinese": "時至而去，則填淤肥美，民耕田之。",
    "literal": "",
    "idiomatic": ""
  }
}