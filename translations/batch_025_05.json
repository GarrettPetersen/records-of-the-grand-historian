{
  "s0201": {
    "chinese": "今不正其本，而置廷平以理其末也，政衰聽怠，則廷平將招權而為亂首矣。」",
    "literal": "",
    "idiomatic": ""
  },
  "s0202": {
    "chinese": "宣帝未及修正。",
    "literal": "",
    "idiomatic": ""
  },
  "s0203": {
    "chinese": "至元帝初立，乃下詔曰：「夫法令者，所以抑暴扶弱，欲其難犯而易避也。",
    "literal": "",
    "idiomatic": ""
  },
  "s0204": {
    "chinese": "今律令煩多而不約，自典文者不能分明，而欲羅元元之不逮，斯豈刑中之意哉！",
    "literal": "",
    "idiomatic": ""
  },
  "s0205": {
    "chinese": "其議律令可蠲除輕減者，條奏，唯在便安萬姓而已。」",
    "literal": "",
    "idiomatic": ""
  },
  "s0206": {
    "chinese": "至成帝河平中，復下詔曰：「甫刑云『五刑之屬三千，大辟之罰其屬二百』，今大辟之刑千有餘條，律令煩多，百有餘萬言，奇請它比，日以益滋，自明習者不知所由，欲以曉喻眾庶，不亦難乎！",
    "literal": "",
    "idiomatic": ""
  },
  "s0207": {
    "chinese": "於以羅元元之民，夭絕亡辜，豈不哀哉！",
    "literal": "",
    "idiomatic": ""
  },
  "s0208": {
    "chinese": "其與中二千石、二千石、博士及明習律令者議減死刑及可蠲除約省者，令較然易知，條奏。",
    "literal": "",
    "idiomatic": ""
  },
  "s0209": {
    "chinese": "書不云乎？",
    "literal": "",
    "idiomatic": ""
  },
  "s0210": {
    "chinese": "『惟刑之恤哉！』",
    "literal": "",
    "idiomatic": ""
  },
  "s0211": {
    "chinese": "其審核之，務準古法，朕將盡心覽焉。」",
    "literal": "",
    "idiomatic": ""
  },
  "s0212": {
    "chinese": "有司無仲山父將明之材，不能因時廣宣主恩，建立明制，為一代之法，而徒鉤摭微細，毛舉數事，以塞詔而已。",
    "literal": "",
    "idiomatic": ""
  },
  "s0213": {
    "chinese": "是以大議不立，遂以至今。",
    "literal": "",
    "idiomatic": ""
  },
  "s0214": {
    "chinese": "議者或曰，法難數變，此庸人不達，疑塞治道，聖智之所常患者也。",
    "literal": "",
    "idiomatic": ""
  },
  "s0215": {
    "chinese": "故略舉漢興以來，法令稍定而合古便今者。",
    "literal": "",
    "idiomatic": ""
  },
  "s0216": {
    "chinese": "周官有五聽、八議、三刺、三宥、三赦之法。",
    "literal": "",
    "idiomatic": ""
  },
  "s0217": {
    "chinese": "五聽：一曰辭聽，二曰色聽，三曰氣聽，四曰耳聽，五曰目聽。",
    "literal": "",
    "idiomatic": ""
  },
  "s0218": {
    "chinese": "八議：一曰議親，二曰議故，三曰議賢，四曰議能，五曰議功，六曰議貴，七曰議勤，八曰議賓。",
    "literal": "",
    "idiomatic": ""
  },
  "s0219": {
    "chinese": "三刺：一曰訊群臣，二曰訊群吏，三曰訊萬民。",
    "literal": "",
    "idiomatic": ""
  },
  "s0220": {
    "chinese": "三宥：一曰弗識，二曰過失，三曰遺忘。",
    "literal": "",
    "idiomatic": ""
  },
  "s0221": {
    "chinese": "三赦：一曰幼弱，二曰老眊，三曰憃愚。",
    "literal": "",
    "idiomatic": ""
  },
  "s0222": {
    "chinese": "凡囚，「上罪梏拲而桎，中罪梏桎，下罪梏；",
    "literal": "",
    "idiomatic": ""
  },
  "s0223": {
    "chinese": "王之同族拲，有爵者桎，以待弊。」",
    "literal": "",
    "idiomatic": ""
  },
  "s0224": {
    "chinese": "高皇帝七年，制詔御史：「獄之疑者，吏或不敢決，有罪者久而不論，無罪者久繫不決。",
    "literal": "",
    "idiomatic": ""
  },
  "s0225": {
    "chinese": "自今以來，縣道官獄疑者，各讞所屬二千石官，二千石官以其罪名當報之。",
    "literal": "",
    "idiomatic": ""
  },
  "s0226": {
    "chinese": "所不能決者，皆移廷尉，廷尉亦當報之。",
    "literal": "",
    "idiomatic": ""
  },
  "s0227": {
    "chinese": "廷尉所不能決，謹具為奏，傅所當比律令以聞。」",
    "literal": "",
    "idiomatic": ""
  },
  "s0228": {
    "chinese": "上恩如此，吏猶不能奉宣。",
    "literal": "",
    "idiomatic": ""
  },
  "s0229": {
    "chinese": "故孝景中五年復下詔曰：「諸獄疑，雖文致於法而於人心不厭者，輒讞之。」",
    "literal": "",
    "idiomatic": ""
  },
  "s0230": {
    "chinese": "其後獄吏復避微文，遂其愚心。",
    "literal": "",
    "idiomatic": ""
  },
  "s0231": {
    "chinese": "至後元年，又下詔曰：「獄，重事也。",
    "literal": "",
    "idiomatic": ""
  },
  "s0232": {
    "chinese": "人有愚智，官有上下。",
    "literal": "",
    "idiomatic": ""
  },
  "s0233": {
    "chinese": "獄疑者讞，有令讞者已報讞而後不當，讞者不為失。」",
    "literal": "",
    "idiomatic": ""
  },
  "s0234": {
    "chinese": "自此之後，獄刑益詳，近於五聽三宥之意。",
    "literal": "",
    "idiomatic": ""
  },
  "s0235": {
    "chinese": "三年復下詔曰：「高年老長，人所尊敬也；",
    "literal": "",
    "idiomatic": ""
  },
  "s0236": {
    "chinese": "鰥寡不屬逮者，人所哀憐也。",
    "literal": "",
    "idiomatic": ""
  },
  "s0237": {
    "chinese": "其著令：年八十以上，八歲以下，及孕者未乳，師、朱儒當鞠繫者，頌繫之。」",
    "literal": "",
    "idiomatic": ""
  },
  "s0238": {
    "chinese": "至孝宣元康四年，又下詔曰：「",
    "literal": "",
    "idiomatic": ""
  },
  "s0239": {
    "chinese": "朕念夫耆老之人，髮齒墮落，血氣既衰，亦無暴逆之心，今或羅于文法，執于囹圄，不得終其年命，朕甚憐之。",
    "literal": "",
    "idiomatic": ""
  },
  "s0240": {
    "chinese": "自今以來，諸年八十非誣告殺傷人，它皆勿坐。」",
    "literal": "",
    "idiomatic": ""
  },
  "s0241": {
    "chinese": "至成帝鴻嘉元年，定令：「年未滿七歲，賊鬥殺人及犯殊死者，上請廷尉以聞，得減死。」",
    "literal": "",
    "idiomatic": ""
  },
  "s0242": {
    "chinese": "合於三赦幼弱老眊之人。",
    "literal": "",
    "idiomatic": ""
  },
  "s0243": {
    "chinese": "此皆法令稍定，近古而便民者也。",
    "literal": "",
    "idiomatic": ""
  },
  "s0244": {
    "chinese": "孔子曰：「如有王者，必世而後仁；",
    "literal": "",
    "idiomatic": ""
  },
  "s0245": {
    "chinese": "善人為國百年，可以勝殘去殺矣。」",
    "literal": "",
    "idiomatic": ""
  },
  "s0246": {
    "chinese": "言聖王承衰撥亂而起，被民以德教，變而化之，必世然後仁道成焉；",
    "literal": "",
    "idiomatic": ""
  },
  "s0247": {
    "chinese": "至於善人，不入於室，然猶百年勝殘去殺矣。",
    "literal": "",
    "idiomatic": ""
  },
  "s0248": {
    "chinese": "此為國者之程式也。",
    "literal": "",
    "idiomatic": ""
  },
  "s0249": {
    "chinese": "今漢道至盛，歷世二百餘載，考自昭、宣、元、成、哀、平六世之間，斷獄殊死，率歲千餘口而一人，耐罪上至右止，三倍有餘。",
    "literal": "",
    "idiomatic": ""
  },
  "s0250": {
    "chinese": "古人有言：「滿堂而飲酒，有一人鄉隅而悲泣，則一堂皆為之不樂。」",
    "literal": "",
    "idiomatic": ""
  }
}