{
  "s0101": {
    "chinese": "魏人 周市略地豐沛，使人謂雍齒曰：「豐，故梁徙也，今魏地已定者數十城。",
    "literal": "",
    "idiomatic": ""
  },
  "s0102": {
    "chinese": "齒今下魏，魏以齒為侯守豐；",
    "literal": "",
    "idiomatic": ""
  },
  "s0103": {
    "chinese": "不下，且屠豐。」",
    "literal": "",
    "idiomatic": ""
  },
  "s0104": {
    "chinese": "雍齒雅不欲屬沛公，及魏招之，即反為魏守 豐。",
    "literal": "",
    "idiomatic": ""
  },
  "s0105": {
    "chinese": "沛公攻豐，不能取。",
    "literal": "",
    "idiomatic": ""
  },
  "s0106": {
    "chinese": "沛公還之沛，怨雍齒與豐子弟畔之。",
    "literal": "",
    "idiomatic": ""
  },
  "s0107": {
    "chinese": "正月，張耳等立趙後趙歇為趙王。",
    "literal": "",
    "idiomatic": ""
  },
  "s0108": {
    "chinese": "東陽甯君、秦嘉立景駒為楚王，在留。",
    "literal": "",
    "idiomatic": ""
  },
  "s0109": {
    "chinese": "沛公往從之，道得張良，遂與俱 見景駒，請兵以攻豐。",
    "literal": "",
    "idiomatic": ""
  },
  "s0110": {
    "chinese": "時章邯從陳，別將司馬镛將兵北定楚地，屠相，至碭。",
    "literal": "",
    "idiomatic": ""
  },
  "s0111": {
    "chinese": "東陽甯君、沛公引兵西，與戰蕭西，不利，還收兵聚留。",
    "literal": "",
    "idiomatic": ""
  },
  "s0112": {
    "chinese": "二月，攻碭，三日拔之。",
    "literal": "",
    "idiomatic": ""
  },
  "s0113": {
    "chinese": "收碭 兵，得六千人，與故合九千人。",
    "literal": "",
    "idiomatic": ""
  },
  "s0114": {
    "chinese": "三月，攻下邑，拔之。",
    "literal": "",
    "idiomatic": ""
  },
  "s0115": {
    "chinese": "還擊豐，不下。",
    "literal": "",
    "idiomatic": ""
  },
  "s0116": {
    "chinese": "四月，項梁擊殺景駒、秦嘉，止薛，沛公往見之。",
    "literal": "",
    "idiomatic": ""
  },
  "s0117": {
    "chinese": "項梁益沛公卒五千人，五大夫將十人。",
    "literal": "",
    "idiomatic": ""
  },
  "s0118": {
    "chinese": "沛公 還，引兵攻豐，拔之。",
    "literal": "",
    "idiomatic": ""
  },
  "s0119": {
    "chinese": "雍齒奔魏。",
    "literal": "",
    "idiomatic": ""
  },
  "s0120": {
    "chinese": "五月，項羽拔襄城還。",
    "literal": "",
    "idiomatic": ""
  },
  "s0121": {
    "chinese": "項梁盡召別將。",
    "literal": "",
    "idiomatic": ""
  },
  "s0122": {
    "chinese": "六月，沛公如薛，與項梁共立楚懷王孫心為楚懷王。",
    "literal": "",
    "idiomatic": ""
  },
  "s0123": {
    "chinese": "章邯破殺魏王 咎、齊王田儋於臨濟。",
    "literal": "",
    "idiomatic": ""
  },
  "s0124": {
    "chinese": "七月，大霖雨。",
    "literal": "",
    "idiomatic": ""
  },
  "s0125": {
    "chinese": "沛公攻亢父。",
    "literal": "",
    "idiomatic": ""
  },
  "s0126": {
    "chinese": "章邯圍田榮於東阿。",
    "literal": "",
    "idiomatic": ""
  },
  "s0127": {
    "chinese": "沛公與項梁共救田榮，大破章邯東阿。",
    "literal": "",
    "idiomatic": ""
  },
  "s0128": {
    "chinese": "田榮歸，沛公、項羽追北，至城陽，攻屠其城。",
    "literal": "",
    "idiomatic": ""
  },
  "s0129": {
    "chinese": "軍濮 陽東，復與章邯戰，又破之。",
    "literal": "",
    "idiomatic": ""
  },
  "s0130": {
    "chinese": "章邯復振，守濮陽，環水。",
    "literal": "",
    "idiomatic": ""
  },
  "s0131": {
    "chinese": "沛公、項羽去攻定陶。",
    "literal": "",
    "idiomatic": ""
  },
  "s0132": {
    "chinese": "八月，田榮立田儋子市為齊王。",
    "literal": "",
    "idiomatic": ""
  },
  "s0133": {
    "chinese": "定陶未下，沛公與項羽西略地至雍丘，與秦軍戰，大敗之，斬三川守李由。",
    "literal": "",
    "idiomatic": ""
  },
  "s0134": {
    "chinese": "還攻外黃，外黃未下。",
    "literal": "",
    "idiomatic": ""
  },
  "s0135": {
    "chinese": "項梁再破秦軍，有驕色。",
    "literal": "",
    "idiomatic": ""
  },
  "s0136": {
    "chinese": "宋義諫，不聽。",
    "literal": "",
    "idiomatic": ""
  },
  "s0137": {
    "chinese": "秦益章邯兵。",
    "literal": "",
    "idiomatic": ""
  },
  "s0138": {
    "chinese": "九月，章邯夜銜枚擊項梁定陶，大破之，殺項梁。",
    "literal": "",
    "idiomatic": ""
  },
  "s0139": {
    "chinese": "時連雨自七月至九月。",
    "literal": "",
    "idiomatic": ""
  },
  "s0140": {
    "chinese": "沛公、項羽方攻陳留，聞梁死，士卒恐，乃與將軍呂臣引兵而東，徙懷王自盱台都彭城。",
    "literal": "",
    "idiomatic": ""
  },
  "s0141": {
    "chinese": "呂臣軍彭城東，項羽軍彭城西，沛公軍碭。",
    "literal": "",
    "idiomatic": ""
  },
  "s0142": {
    "chinese": "魏咎弟豹 自立為魏王。",
    "literal": "",
    "idiomatic": ""
  },
  "s0143": {
    "chinese": "後九月，懷王并呂臣、項羽軍自將之。",
    "literal": "",
    "idiomatic": ""
  },
  "s0144": {
    "chinese": "以沛公為碭郡長，封武安侯，將碭郡兵。",
    "literal": "",
    "idiomatic": ""
  },
  "s0145": {
    "chinese": "以羽為魯公，封長安侯，呂臣為司徒，其父呂青為令尹。",
    "literal": "",
    "idiomatic": ""
  },
  "s0146": {
    "chinese": "章邯已破項梁，以為楚地兵不足憂，乃渡河北擊趙王歇，大破之。",
    "literal": "",
    "idiomatic": ""
  },
  "s0147": {
    "chinese": "歇保鉅鹿城，秦將王離圍之。",
    "literal": "",
    "idiomatic": ""
  },
  "s0148": {
    "chinese": "趙數請救，懷王乃以宋義為上將，項羽為次將，范增為末將，北救趙。",
    "literal": "",
    "idiomatic": ""
  },
  "s0149": {
    "chinese": "初，懷王與諸將約，先入定關中者王之。",
    "literal": "",
    "idiomatic": ""
  },
  "s0150": {
    "chinese": "當是時，秦兵彊，常乘勝逐北，諸將莫利先入關。",
    "literal": "",
    "idiomatic": ""
  }
}