{
  "s0301": {
    "chinese": "劉向以為近蛇孽也。",
    "literal": "",
    "idiomatic": ""
  },
  "s0302": {
    "chinese": "先是鄭厲公劫相祭仲而逐兄昭公代立。",
    "literal": "",
    "idiomatic": ""
  },
  "s0303": {
    "chinese": "後厲公出奔，昭公復入。",
    "literal": "",
    "idiomatic": ""
  },
  "s0304": {
    "chinese": "死，弟子儀代立。",
    "literal": "",
    "idiomatic": ""
  },
  "s0305": {
    "chinese": "厲公自外劫大夫傅瑕，使僇子儀。",
    "literal": "",
    "idiomatic": ""
  },
  "s0306": {
    "chinese": "此外蛇殺內蛇之象也。",
    "literal": "",
    "idiomatic": ""
  },
  "s0307": {
    "chinese": "蛇死六年，而厲公立。",
    "literal": "",
    "idiomatic": ""
  },
  "s0308": {
    "chinese": "嚴公聞之，問申繻曰：「猶有妖乎？」",
    "literal": "",
    "idiomatic": ""
  },
  "s0309": {
    "chinese": "對曰：「人之所忌，其氣炎以取之，妖由人興也。",
    "literal": "",
    "idiomatic": ""
  },
  "s0310": {
    "chinese": "人亡舋焉，妖不自作。",
    "literal": "",
    "idiomatic": ""
  },
  "s0311": {
    "chinese": "人棄常，故有妖。」",
    "literal": "",
    "idiomatic": ""
  },
  "s0312": {
    "chinese": "京房易傳曰：「立嗣子疑，厥妖蛇居國門鬥。」",
    "literal": "",
    "idiomatic": ""
  },
  "s0313": {
    "chinese": "武帝太始四年七月，趙有蛇從郭外入，與邑中蛇鬥孝文廟下，邑中蛇死。",
    "literal": "",
    "idiomatic": ""
  },
  "s0314": {
    "chinese": "後二年秋，有衛太子事，事自趙人江充起。",
    "literal": "",
    "idiomatic": ""
  },
  "s0315": {
    "chinese": "左氏傳定公十年，宋公子地有白馬駟，公嬖向魋欲之，公取而朱其尾鬣以予之。",
    "literal": "",
    "idiomatic": ""
  },
  "s0316": {
    "chinese": "地怒，使其徒抶魋而奪之。",
    "literal": "",
    "idiomatic": ""
  },
  "s0317": {
    "chinese": "魋懼將走，公閉門而泣之，目盡腫。",
    "literal": "",
    "idiomatic": ""
  },
  "s0318": {
    "chinese": "公弟辰謂地曰：「子為君禮，不過出竟，君必止子。」",
    "literal": "",
    "idiomatic": ""
  },
  "s0319": {
    "chinese": "地出奔陳，公弗止。",
    "literal": "",
    "idiomatic": ""
  },
  "s0320": {
    "chinese": "辰為之請，不聽。",
    "literal": "",
    "idiomatic": ""
  },
  "s0321": {
    "chinese": "辰曰：「是我迋吾兄也，吾以國人出，君誰與處？」",
    "literal": "",
    "idiomatic": ""
  },
  "s0322": {
    "chinese": "遂與其徒出奔陳。",
    "literal": "",
    "idiomatic": ""
  },
  "s0323": {
    "chinese": "明年俱入于蕭以叛，大為宋患，近馬禍也。",
    "literal": "",
    "idiomatic": ""
  },
  "s0324": {
    "chinese": "史記秦孝公二十一年有馬生人，昭王二十年牡馬生子而死。",
    "literal": "",
    "idiomatic": ""
  },
  "s0325": {
    "chinese": "劉向以為皆馬禍也。",
    "literal": "",
    "idiomatic": ""
  },
  "s0326": {
    "chinese": "孝公始用商君攻守之法，東侵諸侯，至於昭王，用兵彌烈。",
    "literal": "",
    "idiomatic": ""
  },
  "s0327": {
    "chinese": "其象將以兵革抗極成功，而還自害也。",
    "literal": "",
    "idiomatic": ""
  },
  "s0328": {
    "chinese": "牡馬非生類，妄生而死，猶秦恃力彊得天下，而還自滅之象也。",
    "literal": "",
    "idiomatic": ""
  },
  "s0329": {
    "chinese": "曰，諸畜生非其類，子孫必有非其姓者，至於始皇，果呂不韋子。",
    "literal": "",
    "idiomatic": ""
  },
  "s0330": {
    "chinese": "京房易傳曰：「",
    "literal": "",
    "idiomatic": ""
  },
  "s0331": {
    "chinese": "方伯分威，厥妖牡馬生子。",
    "literal": "",
    "idiomatic": ""
  },
  "s0332": {
    "chinese": "亡天子，諸侯相伐，厥妖馬生人。」",
    "literal": "",
    "idiomatic": ""
  },
  "s0333": {
    "chinese": "文帝十二年，有馬生角於吳，角在耳前，上鄉。",
    "literal": "",
    "idiomatic": ""
  },
  "s0334": {
    "chinese": "右角長三寸，左角長二寸，皆大二寸。",
    "literal": "",
    "idiomatic": ""
  },
  "s0335": {
    "chinese": "劉向以為馬不當生角，猶吳不當舉兵鄉上也。",
    "literal": "",
    "idiomatic": ""
  },
  "s0336": {
    "chinese": "是時，吳王濞封有四郡五十餘城，內懷驕恣，變見於外，天戒早矣。",
    "literal": "",
    "idiomatic": ""
  },
  "s0337": {
    "chinese": "王不寤，後卒舉兵，誅滅。",
    "literal": "",
    "idiomatic": ""
  },
  "s0338": {
    "chinese": "京房易傳曰：「臣易上，政不順，厥妖馬生角，茲謂賢士不足。」",
    "literal": "",
    "idiomatic": ""
  },
  "s0339": {
    "chinese": "又曰：「天子親伐，馬生角。」",
    "literal": "",
    "idiomatic": ""
  },
  "s0340": {
    "chinese": "成帝綏和三年二月，大廄馬生角，在左耳前，圍長各二寸。",
    "literal": "",
    "idiomatic": ""
  },
  "s0341": {
    "chinese": "是時王莽為大司馬，害上之萌自此始矣。",
    "literal": "",
    "idiomatic": ""
  },
  "s0342": {
    "chinese": "哀帝建平二年，定襄牡馬生駒，三足，隨群飲食，太守以聞。",
    "literal": "",
    "idiomatic": ""
  },
  "s0343": {
    "chinese": "馬，國之武用，三足，不任用之象也。",
    "literal": "",
    "idiomatic": ""
  },
  "s0344": {
    "chinese": "後侍中董賢年二十二為大司馬，居上公之位，天下不宗。",
    "literal": "",
    "idiomatic": ""
  },
  "s0345": {
    "chinese": "哀帝暴崩，成帝母王太后召弟子新都侯王莽入，收賢印綬，賢恐，自殺，莽因代之，並誅外家丁、傅。",
    "literal": "",
    "idiomatic": ""
  },
  "s0346": {
    "chinese": "又廢哀帝傅皇后，令自殺，發掘帝祖母傅太后、母丁太后陵，更以庶人葬之。",
    "literal": "",
    "idiomatic": ""
  },
  "s0347": {
    "chinese": "辜及至尊，大臣微弱之禍也。",
    "literal": "",
    "idiomatic": ""
  },
  "s0348": {
    "chinese": "文公十一年，「敗狄于鹹」。",
    "literal": "",
    "idiomatic": ""
  },
  "s0349": {
    "chinese": "穀梁、公羊傳曰，長狄兄弟三人，一者之魯，一者之齊，一者之晉。",
    "literal": "",
    "idiomatic": ""
  },
  "s0350": {
    "chinese": "皆殺之，身橫九畝；",
    "literal": "",
    "idiomatic": ""
  }
}