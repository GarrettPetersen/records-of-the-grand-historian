{
  "s0001": {
    "chinese": "經曰：「羞用五事。",
    "literal": "",
    "idiomatic": ""
  },
  "s0002": {
    "chinese": "五事：一曰貌，二曰言，三曰視，四曰聽，五曰思。",
    "literal": "",
    "idiomatic": ""
  },
  "s0003": {
    "chinese": "貌曰恭，言曰從，視曰明，聽曰聰，思曰睿。",
    "literal": "",
    "idiomatic": ""
  },
  "s0004": {
    "chinese": "恭作肅，從作艾，明作悊，聰作謀，睿作聖。",
    "literal": "",
    "idiomatic": ""
  },
  "s0005": {
    "chinese": "休徵：曰肅，時雨若；",
    "literal": "",
    "idiomatic": ""
  },
  "s0006": {
    "chinese": "艾，時陽若；",
    "literal": "",
    "idiomatic": ""
  },
  "s0007": {
    "chinese": "悊，時奧若；",
    "literal": "",
    "idiomatic": ""
  },
  "s0008": {
    "chinese": "謀，時寒若；",
    "literal": "",
    "idiomatic": ""
  },
  "s0009": {
    "chinese": "聖，時風若。",
    "literal": "",
    "idiomatic": ""
  },
  "s0010": {
    "chinese": "咎徵：曰狂，恆雨若；",
    "literal": "",
    "idiomatic": ""
  },
  "s0011": {
    "chinese": "僭，恆陽若；",
    "literal": "",
    "idiomatic": ""
  },
  "s0012": {
    "chinese": "舒，恆奧若；",
    "literal": "",
    "idiomatic": ""
  },
  "s0013": {
    "chinese": "急，恆寒若；",
    "literal": "",
    "idiomatic": ""
  },
  "s0014": {
    "chinese": "霿，恆風若。」",
    "literal": "",
    "idiomatic": ""
  },
  "s0015": {
    "chinese": "傳曰：「貌之不恭，是謂不肅，厥咎狂，厥罰恆雨，厥極惡。",
    "literal": "",
    "idiomatic": ""
  },
  "s0016": {
    "chinese": "時則有服妖，時則有龜孽，時則有雞禍，時則有下體生上之痾，時則有青眚青祥。",
    "literal": "",
    "idiomatic": ""
  },
  "s0017": {
    "chinese": "唯金沴水。」",
    "literal": "",
    "idiomatic": ""
  },
  "s0018": {
    "chinese": "說曰：凡草物之類謂之妖。",
    "literal": "",
    "idiomatic": ""
  },
  "s0019": {
    "chinese": "妖猶夭胎，言尚微。",
    "literal": "",
    "idiomatic": ""
  },
  "s0020": {
    "chinese": "蟲豸之類謂之孽。",
    "literal": "",
    "idiomatic": ""
  },
  "s0021": {
    "chinese": "孽則牙孽矣。",
    "literal": "",
    "idiomatic": ""
  },
  "s0022": {
    "chinese": "及六畜，謂之禍，言其著也。",
    "literal": "",
    "idiomatic": ""
  },
  "s0023": {
    "chinese": "及人，謂之痾。",
    "literal": "",
    "idiomatic": ""
  },
  "s0024": {
    "chinese": "痾，病貌，言浸深也。",
    "literal": "",
    "idiomatic": ""
  },
  "s0025": {
    "chinese": "甚則異物生，謂之眚；",
    "literal": "",
    "idiomatic": ""
  },
  "s0026": {
    "chinese": "自外來，謂之祥。",
    "literal": "",
    "idiomatic": ""
  },
  "s0027": {
    "chinese": "祥猶禎也。",
    "literal": "",
    "idiomatic": ""
  },
  "s0028": {
    "chinese": "氣相傷，謂之沴。",
    "literal": "",
    "idiomatic": ""
  },
  "s0029": {
    "chinese": "沴猶臨蒞，不和意也。",
    "literal": "",
    "idiomatic": ""
  },
  "s0030": {
    "chinese": "每一事云「時則」以絕之，言非必俱至，或有或亡，或在前或在後也。",
    "literal": "",
    "idiomatic": ""
  },
  "s0031": {
    "chinese": "孝武時，夏侯始昌通五經，善推五行傳，以傳族子夏侯勝，下及許商，皆以教所賢弟子。",
    "literal": "",
    "idiomatic": ""
  },
  "s0032": {
    "chinese": "其傳與劉向同，唯劉歆傳獨異。",
    "literal": "",
    "idiomatic": ""
  },
  "s0033": {
    "chinese": "貌之不恭，是謂不肅。",
    "literal": "",
    "idiomatic": ""
  },
  "s0034": {
    "chinese": "肅，敬也。",
    "literal": "",
    "idiomatic": ""
  },
  "s0035": {
    "chinese": "內曰恭，外曰敬。",
    "literal": "",
    "idiomatic": ""
  },
  "s0036": {
    "chinese": "人君行己，體貌不恭，怠慢驕蹇，則不能敬萬事，失在狂易，故其咎狂也。",
    "literal": "",
    "idiomatic": ""
  },
  "s0037": {
    "chinese": "上嫚下暴，則陰氣勝，故其罰常雨也。",
    "literal": "",
    "idiomatic": ""
  },
  "s0038": {
    "chinese": "水傷百穀，衣食不足，則姦軌並作，故其極惡也。",
    "literal": "",
    "idiomatic": ""
  },
  "s0039": {
    "chinese": "一曰，民多被刑，或形貌醜惡，亦是也。",
    "literal": "",
    "idiomatic": ""
  },
  "s0040": {
    "chinese": "風俗狂慢，變節易度，則為剽輕奇怪之服，故有服妖。",
    "literal": "",
    "idiomatic": ""
  },
  "s0041": {
    "chinese": "水類動，故有龜孽。",
    "literal": "",
    "idiomatic": ""
  },
  "s0042": {
    "chinese": "於易，巽為雞，雞有冠距文武之貌。",
    "literal": "",
    "idiomatic": ""
  },
  "s0043": {
    "chinese": "不為威儀，貌氣毀，故有雞禍。",
    "literal": "",
    "idiomatic": ""
  },
  "s0044": {
    "chinese": "一曰，水歲雞多死及為怪，亦是也。",
    "literal": "",
    "idiomatic": ""
  },
  "s0045": {
    "chinese": "上失威儀，則下有彊臣害君上者，故有下體生於上之痾。",
    "literal": "",
    "idiomatic": ""
  },
  "s0046": {
    "chinese": "木色青，故有青眚青祥。",
    "literal": "",
    "idiomatic": ""
  },
  "s0047": {
    "chinese": "凡貌傷者病木氣，木氣病則金沴之，衝氣相通也。",
    "literal": "",
    "idiomatic": ""
  },
  "s0048": {
    "chinese": "於易，震在東方，為春為木也；",
    "literal": "",
    "idiomatic": ""
  },
  "s0049": {
    "chinese": "兌在西方，為秋為金也；",
    "literal": "",
    "idiomatic": ""
  },
  "s0050": {
    "chinese": "離在南方，為夏為火也；",
    "literal": "",
    "idiomatic": ""
  }
}