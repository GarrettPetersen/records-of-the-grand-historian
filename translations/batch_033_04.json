{
  "s0151": {
    "chinese": "雉者聽察，先聞雷聲，故月令以紀氣。",
    "literal": "",
    "idiomatic": ""
  },
  "s0152": {
    "chinese": "經載高宗雊雉之異，以明轉禍為福之驗。",
    "literal": "",
    "idiomatic": ""
  },
  "s0153": {
    "chinese": "今雉以博士行禮之日大眾聚會，飛集於庭，歷階登堂，萬眾睢睢，驚怪連日。",
    "literal": "",
    "idiomatic": ""
  },
  "s0154": {
    "chinese": "徑歷三公之府，太常宗正典宗廟骨肉之官，然後入宮。",
    "literal": "",
    "idiomatic": ""
  },
  "s0155": {
    "chinese": "其宿留告曉人，具備深切，雖人道相戒，何以過是！」",
    "literal": "",
    "idiomatic": ""
  },
  "s0156": {
    "chinese": "後帝使中常侍晁閎詔音曰：「聞捕得雉，毛羽頗摧折，類拘執者，得無人為之？」",
    "literal": "",
    "idiomatic": ""
  },
  "s0157": {
    "chinese": "音復對曰：「陛下安得亡國之語？",
    "literal": "",
    "idiomatic": ""
  },
  "s0158": {
    "chinese": "不知誰主為佞諂之計，誣亂聖德如此者！",
    "literal": "",
    "idiomatic": ""
  },
  "s0159": {
    "chinese": "左右阿諛甚眾，不待臣音復諂而足。",
    "literal": "",
    "idiomatic": ""
  },
  "s0160": {
    "chinese": "公卿以下，保位自守，莫有正言。",
    "literal": "",
    "idiomatic": ""
  },
  "s0161": {
    "chinese": "如令陛下覺寤，懼大禍且至身，深責臣下，繩以聖法，臣音當先受誅，豈有以自解哉！",
    "literal": "",
    "idiomatic": ""
  },
  "s0162": {
    "chinese": "今即位十五年，繼嗣不立，日日駕車而出，泆行流聞，海內傳之，甚於京師。",
    "literal": "",
    "idiomatic": ""
  },
  "s0163": {
    "chinese": "外有微行之害，內有疾病之憂，皇天數見災異，欲人變更，終已不改。",
    "literal": "",
    "idiomatic": ""
  },
  "s0164": {
    "chinese": "天尚不能感動陛下，臣子何望？",
    "literal": "",
    "idiomatic": ""
  },
  "s0165": {
    "chinese": "獨有極言待死，命在朝暮而已。",
    "literal": "",
    "idiomatic": ""
  },
  "s0166": {
    "chinese": "如有不然，老母安得處所，尚何皇太后之有！",
    "literal": "",
    "idiomatic": ""
  },
  "s0167": {
    "chinese": "高祖天下當以誰屬乎！",
    "literal": "",
    "idiomatic": ""
  },
  "s0168": {
    "chinese": "宜謀於賢知，克己復禮，以求天意，繼嗣可立，災變尚可銷也。」",
    "literal": "",
    "idiomatic": ""
  },
  "s0169": {
    "chinese": "成帝綏和二年三月，天水平襄有燕生爵，哺食至大，俱飛去。",
    "literal": "",
    "idiomatic": ""
  },
  "s0170": {
    "chinese": "京房易傳曰：「賊臣在國，厥咎燕生爵，諸侯銷。」",
    "literal": "",
    "idiomatic": ""
  },
  "s0171": {
    "chinese": "一曰，生非其類，子不嗣世。",
    "literal": "",
    "idiomatic": ""
  },
  "s0172": {
    "chinese": "史記魯定公時，季桓子穿井，得土缶，中得蟲若羊，近羊禍也。",
    "literal": "",
    "idiomatic": ""
  },
  "s0173": {
    "chinese": "羊者，地上之物，幽於土中，象定公不用孔子而聽季氏，暗昧不明之應也。",
    "literal": "",
    "idiomatic": ""
  },
  "s0174": {
    "chinese": "一曰，羊去野外而拘土缶者，象魯君失其所而拘於季氏，季氏亦將拘於家臣也。",
    "literal": "",
    "idiomatic": ""
  },
  "s0175": {
    "chinese": "是歲季氏家臣陽虎囚季桓子。",
    "literal": "",
    "idiomatic": ""
  },
  "s0176": {
    "chinese": "後三年，陽虎劫公伐孟氏，兵敗，竊寶玉大弓而出亡。",
    "literal": "",
    "idiomatic": ""
  },
  "s0177": {
    "chinese": "左氏傳魯襄公時，宋有生女子赤而毛，棄之隄下，宋平公母共姬之御者見而收之，因名曰棄。",
    "literal": "",
    "idiomatic": ""
  },
  "s0178": {
    "chinese": "長而美好，納之平公，生子曰佐。",
    "literal": "",
    "idiomatic": ""
  },
  "s0179": {
    "chinese": "後宋臣伊戾讒太子痤而殺之。",
    "literal": "",
    "idiomatic": ""
  },
  "s0180": {
    "chinese": "先是，大夫華元出奔晉，華弱奔魯，華臣奔陳，華合比奔衛。",
    "literal": "",
    "idiomatic": ""
  },
  "s0181": {
    "chinese": "劉向以為時則火災赤眚之明應也。",
    "literal": "",
    "idiomatic": ""
  },
  "s0182": {
    "chinese": "京房易傳曰：「尊卑不別，厥妖女生赤毛。」",
    "literal": "",
    "idiomatic": ""
  },
  "s0183": {
    "chinese": "惠帝二年，天雨血於宜陽，一頃所，劉向以為赤眚也。",
    "literal": "",
    "idiomatic": ""
  },
  "s0184": {
    "chinese": "時又冬雷，桃李華，常奧之罰也。",
    "literal": "",
    "idiomatic": ""
  },
  "s0185": {
    "chinese": "是時政舒緩，諸呂用事，讒口妄行，殺三皇子，建立非嗣，及不當立之王，退王陵、趙堯、周昌。",
    "literal": "",
    "idiomatic": ""
  },
  "s0186": {
    "chinese": "呂太后崩，大臣共誅滅諸呂，僵尸流血。",
    "literal": "",
    "idiomatic": ""
  },
  "s0187": {
    "chinese": "京房易傳曰：「歸獄不解，茲謂追非，厥咎天雨血；",
    "literal": "",
    "idiomatic": ""
  },
  "s0188": {
    "chinese": "茲謂不親，民有怨心，不出三年，無其宗人。」",
    "literal": "",
    "idiomatic": ""
  },
  "s0189": {
    "chinese": "又曰：「佞人祿，功臣僇，天雨血。」",
    "literal": "",
    "idiomatic": ""
  },
  "s0190": {
    "chinese": "哀帝建平四年四月，山陽湖陵雨血，廣三尺，長五尺，大者如錢，小者如麻子。",
    "literal": "",
    "idiomatic": ""
  },
  "s0191": {
    "chinese": "後二年，帝崩，王莽擅朝，誅貴戚丁、傅，大臣董賢等皆放徙遠方，與諸呂同眾。",
    "literal": "",
    "idiomatic": ""
  },
  "s0192": {
    "chinese": "誅死者少，雨血亦少。",
    "literal": "",
    "idiomatic": ""
  },
  "s0193": {
    "chinese": "傳曰：「聽之不聰，是謂不謀，厥咎急，厥罰恆寒，厥極貧。",
    "literal": "",
    "idiomatic": ""
  },
  "s0194": {
    "chinese": "時則有鼓妖，時則有魚孽，時則有豕禍，時則有耳痾，時則有黑眚黑祥。",
    "literal": "",
    "idiomatic": ""
  },
  "s0195": {
    "chinese": "惟火沴水。」",
    "literal": "",
    "idiomatic": ""
  },
  "s0196": {
    "chinese": "桓公八年「十月，雨雪」。",
    "literal": "",
    "idiomatic": ""
  },
  "s0197": {
    "chinese": "周十月，今八月也，未可以雪，劉向以為時夫人有淫齊之行，而桓有妒媚之心，夫人將殺，其象見也。",
    "literal": "",
    "idiomatic": ""
  },
  "s0198": {
    "chinese": "桓不覺寤，後與夫人俱如齊而殺死。",
    "literal": "",
    "idiomatic": ""
  },
  "s0199": {
    "chinese": "凡雨，陰也，雪又雨之陰也，出非其時，迫近象也。",
    "literal": "",
    "idiomatic": ""
  },
  "s0200": {
    "chinese": "董仲舒以為象大人專恣，陰氣盛也。",
    "literal": "",
    "idiomatic": ""
  }
}