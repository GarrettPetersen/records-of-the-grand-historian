{
  "s0151": {
    "chinese": "對曰：「不可。",
    "literal": "",
    "idiomatic": ""
  },
  "s0152": {
    "chinese": "六物不同，民心不壹，事序不類，官職不則，同始異終，胡可常也？",
    "literal": "",
    "idiomatic": ""
  },
  "s0153": {
    "chinese": "《詩》曰：『或宴宴居息，或盡悴事國。』",
    "literal": "",
    "idiomatic": ""
  },
  "s0154": {
    "chinese": "其異終也如是。」",
    "literal": "",
    "idiomatic": ""
  },
  "s0155": {
    "chinese": "公曰：「何謂六物？」",
    "literal": "",
    "idiomatic": ""
  },
  "s0156": {
    "chinese": "對曰：「",
    "literal": "",
    "idiomatic": ""
  },
  "s0157": {
    "chinese": "歲、時、日、月、星、辰是謂。」",
    "literal": "",
    "idiomatic": ""
  },
  "s0158": {
    "chinese": "公曰：「何謂辰？」",
    "literal": "",
    "idiomatic": ""
  },
  "s0159": {
    "chinese": "對曰：「日月之會是謂。」",
    "literal": "",
    "idiomatic": ""
  },
  "s0160": {
    "chinese": "公曰：「詩所謂『此日而食，于何不臧』，何也？」",
    "literal": "",
    "idiomatic": ""
  },
  "s0161": {
    "chinese": "對曰：「不善政之謂也。",
    "literal": "",
    "idiomatic": ""
  },
  "s0162": {
    "chinese": "國無政，不用善，則自取適于日月之災。",
    "literal": "",
    "idiomatic": ""
  },
  "s0163": {
    "chinese": "故政不可不慎也，務三而已：一曰擇人，二曰因民，三曰從時。」",
    "literal": "",
    "idiomatic": ""
  },
  "s0164": {
    "chinese": "此推日食之占循變復之要也。",
    "literal": "",
    "idiomatic": ""
  },
  "s0165": {
    "chinese": "《易》曰：「縣象著明，莫大於日月。」",
    "literal": "",
    "idiomatic": ""
  },
  "s0166": {
    "chinese": "是故聖人重之，載于三經。",
    "literal": "",
    "idiomatic": ""
  },
  "s0167": {
    "chinese": "於易在豐之震曰：「豐其沛，日中見昧，折其右肱，亡咎。」",
    "literal": "",
    "idiomatic": ""
  },
  "s0168": {
    "chinese": "於詩十月之交，則著卿士、司徒，下至趣馬、師氏，咸非其材。",
    "literal": "",
    "idiomatic": ""
  },
  "s0169": {
    "chinese": "同於右肱之所折，協於三務之所擇，明小人乘君子，陰侵陽之原也。",
    "literal": "",
    "idiomatic": ""
  },
  "s0170": {
    "chinese": "十五年「六月丁巳朔，日有食之」。",
    "literal": "",
    "idiomatic": ""
  },
  "s0171": {
    "chinese": "劉歆以為三月魯、衛分。",
    "literal": "",
    "idiomatic": ""
  },
  "s0172": {
    "chinese": "十七年「六月甲戌朔，日有食之」。",
    "literal": "",
    "idiomatic": ""
  },
  "s0173": {
    "chinese": "董仲舒以為時宿在畢，晉國象也。",
    "literal": "",
    "idiomatic": ""
  },
  "s0174": {
    "chinese": "晉厲公誅四大夫，失眾心，以弒死。",
    "literal": "",
    "idiomatic": ""
  },
  "s0175": {
    "chinese": "後莫敢復責大夫，六卿遂相與比周，專晉國，君還事之。",
    "literal": "",
    "idiomatic": ""
  },
  "s0176": {
    "chinese": "日比再食，其事在春秋後，故不載於經。",
    "literal": "",
    "idiomatic": ""
  },
  "s0177": {
    "chinese": "劉歆以為魯、趙分。",
    "literal": "",
    "idiomatic": ""
  },
  "s0178": {
    "chinese": "左氏傳平子曰：「唯正月朔，慝未作，日有食之，於是乎天子不舉，伐鼓於社，諸侯用幣於社，伐鼓於朝，禮也。",
    "literal": "",
    "idiomatic": ""
  },
  "s0179": {
    "chinese": "其餘則否。」",
    "literal": "",
    "idiomatic": ""
  },
  "s0180": {
    "chinese": "太史曰：「在此月也，日過分而未至，三辰有災，百官降物，君不舉，避移時，樂奏鼓，祝用幣，史用辭，嗇夫馳，庶人走，此月朔之謂也。",
    "literal": "",
    "idiomatic": ""
  },
  "s0181": {
    "chinese": "當夏四月，是謂孟夏。」",
    "literal": "",
    "idiomatic": ""
  },
  "s0182": {
    "chinese": "說曰：正月謂周六月，夏四月，正陽純乾之月也。",
    "literal": "",
    "idiomatic": ""
  },
  "s0183": {
    "chinese": "慝謂陰爻也，冬至陽爻起初，故曰復。",
    "literal": "",
    "idiomatic": ""
  },
  "s0184": {
    "chinese": "至建巳之月為純乾，亡陰爻，而陰侵陽，為災重，故伐鼓用幣，責陰之禮。",
    "literal": "",
    "idiomatic": ""
  },
  "s0185": {
    "chinese": "降物，素服也。",
    "literal": "",
    "idiomatic": ""
  },
  "s0186": {
    "chinese": "不舉，去樂也。",
    "literal": "",
    "idiomatic": ""
  },
  "s0187": {
    "chinese": "避移時，避正堂，須時移災復也。",
    "literal": "",
    "idiomatic": ""
  },
  "s0188": {
    "chinese": "嗇夫，掌幣吏。",
    "literal": "",
    "idiomatic": ""
  },
  "s0189": {
    "chinese": "庶人，其徒役也。",
    "literal": "",
    "idiomatic": ""
  },
  "s0190": {
    "chinese": "劉歆以為六月二日魯、趙分。",
    "literal": "",
    "idiomatic": ""
  },
  "s0191": {
    "chinese": "二十一年「七月壬午朔，日有食之」。",
    "literal": "",
    "idiomatic": ""
  },
  "s0192": {
    "chinese": "董仲舒以為周景王老，劉子、單子專權，蔡侯朱驕，君臣不說之象也。",
    "literal": "",
    "idiomatic": ""
  },
  "s0193": {
    "chinese": "後蔡侯朱果出奔，劉子、單子立王猛。",
    "literal": "",
    "idiomatic": ""
  },
  "s0194": {
    "chinese": "劉歆以為五月二日魯、趙分。",
    "literal": "",
    "idiomatic": ""
  },
  "s0195": {
    "chinese": "二十二年「十二月癸酉朔，日有食之」。",
    "literal": "",
    "idiomatic": ""
  },
  "s0196": {
    "chinese": "董仲舒以為宿在心，天子之象也。",
    "literal": "",
    "idiomatic": ""
  },
  "s0197": {
    "chinese": "後尹氏立王子朝，天王居于狄泉。",
    "literal": "",
    "idiomatic": ""
  },
  "s0198": {
    "chinese": "劉歆以為十月楚、鄭分。",
    "literal": "",
    "idiomatic": ""
  },
  "s0199": {
    "chinese": "二十四年「五月乙未朔，日有食之」。",
    "literal": "",
    "idiomatic": ""
  },
  "s0200": {
    "chinese": "董仲舒以為宿在胃，魯象也。",
    "literal": "",
    "idiomatic": ""
  }
}