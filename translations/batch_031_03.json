{
  "s0101": {
    "chinese": "成公父喪未葬，聽讒而逐其父之臣，使奔齊，故天災宣宮，明不用父命之象也。",
    "literal": "",
    "idiomatic": ""
  },
  "s0102": {
    "chinese": "一曰，三家親而亡禮，猶宣公殺子赤而立。",
    "literal": "",
    "idiomatic": ""
  },
  "s0103": {
    "chinese": "亡禮而親，天災宣廟，欲示去三家也。",
    "literal": "",
    "idiomatic": ""
  },
  "s0104": {
    "chinese": "董仲舒以為成居喪亡哀戚心，數興兵戰伐，故天災其父廟，示失子道，不能奉宗廟也。",
    "literal": "",
    "idiomatic": ""
  },
  "s0105": {
    "chinese": "一曰，宣殺君而立，不當列於群祖也。",
    "literal": "",
    "idiomatic": ""
  },
  "s0106": {
    "chinese": "襄公九年「春，宋災」。",
    "literal": "",
    "idiomatic": ""
  },
  "s0107": {
    "chinese": "劉向以為先是宋公聽讒，逐其大夫華弱，出奔魯。",
    "literal": "",
    "idiomatic": ""
  },
  "s0108": {
    "chinese": "左氏傳曰，宋災，樂喜為司城，先使火所未至徹小屋，塗大屋，陳畚輂，具綆缶，備水器，畜水潦，積土塗，繕守備，表火道，儲正徒。",
    "literal": "",
    "idiomatic": ""
  },
  "s0109": {
    "chinese": "郊保之民，使奔火所。",
    "literal": "",
    "idiomatic": ""
  },
  "s0110": {
    "chinese": "又飭眾官，各慎其職。",
    "literal": "",
    "idiomatic": ""
  },
  "s0111": {
    "chinese": "晉侯聞之，問士弱曰：「宋災，於是乎知有天道，何故？」",
    "literal": "",
    "idiomatic": ""
  },
  "s0112": {
    "chinese": "對曰：「古之火正，或食於心，或食於咮，以出入火。",
    "literal": "",
    "idiomatic": ""
  },
  "s0113": {
    "chinese": "是故咮為鶉火，心為大火。",
    "literal": "",
    "idiomatic": ""
  },
  "s0114": {
    "chinese": "陶唐氏之火正閼伯，居商丘，祀大火，而火紀時焉。",
    "literal": "",
    "idiomatic": ""
  },
  "s0115": {
    "chinese": "相土因之，故商主大火。",
    "literal": "",
    "idiomatic": ""
  },
  "s0116": {
    "chinese": "商人閱其禍敗之釁必始於火，是以知有天道。」",
    "literal": "",
    "idiomatic": ""
  },
  "s0117": {
    "chinese": "公曰：「可必乎？」",
    "literal": "",
    "idiomatic": ""
  },
  "s0118": {
    "chinese": "對曰：「在道。",
    "literal": "",
    "idiomatic": ""
  },
  "s0119": {
    "chinese": "國亂亡象，不可知也。」",
    "literal": "",
    "idiomatic": ""
  },
  "s0120": {
    "chinese": "說曰：古之火正，謂火官也，掌祭火星，行火政。",
    "literal": "",
    "idiomatic": ""
  },
  "s0121": {
    "chinese": "季春昏，心星出東方，而咮、七星、鳥首正在南方，則用火；",
    "literal": "",
    "idiomatic": ""
  },
  "s0122": {
    "chinese": "季秋，星入，則止火，以順天時，救民疾。",
    "literal": "",
    "idiomatic": ""
  },
  "s0123": {
    "chinese": "帝嚳則有祝融，堯時有閼伯，民賴其德，死則以為火祖，配祭火星，故曰「或食於心，或食於咮也」。",
    "literal": "",
    "idiomatic": ""
  },
  "s0124": {
    "chinese": "相土，商祖契之曾孫，代閼伯後主火星。",
    "literal": "",
    "idiomatic": ""
  },
  "s0125": {
    "chinese": "宋，其後也。",
    "literal": "",
    "idiomatic": ""
  },
  "s0126": {
    "chinese": "世司其占，故先知火災。",
    "literal": "",
    "idiomatic": ""
  },
  "s0127": {
    "chinese": "賢君見變，能修道以除凶；",
    "literal": "",
    "idiomatic": ""
  },
  "s0128": {
    "chinese": "亂君亡象，天不譴告，故不可必也。",
    "literal": "",
    "idiomatic": ""
  },
  "s0129": {
    "chinese": "三十年「五月甲午，宋災」。",
    "literal": "",
    "idiomatic": ""
  },
  "s0130": {
    "chinese": "董仲舒以為伯姬如宋五年，宋恭公卒，伯姬幽居守節三十餘年，又憂傷國家之患禍，積陰生陽，故火生災也。",
    "literal": "",
    "idiomatic": ""
  },
  "s0131": {
    "chinese": "劉向以為先是宋公聽讒而殺太子痤，應火不炎上之罰也。",
    "literal": "",
    "idiomatic": ""
  },
  "s0132": {
    "chinese": "左氏傳昭公六年「六月丙戌，鄭災」。",
    "literal": "",
    "idiomatic": ""
  },
  "s0133": {
    "chinese": "是春三月，鄭人鑄刑書。",
    "literal": "",
    "idiomatic": ""
  },
  "s0134": {
    "chinese": "士文伯曰：「火見，鄭其火乎？",
    "literal": "",
    "idiomatic": ""
  },
  "s0135": {
    "chinese": "火未出而作火以鑄刑器，臧爭辟焉。",
    "literal": "",
    "idiomatic": ""
  },
  "s0136": {
    "chinese": "火而象之，不火何為？」",
    "literal": "",
    "idiomatic": ""
  },
  "s0137": {
    "chinese": "說曰：火星出於周五月，而鄭以三月作火鑄鼎，刻刑辟書，以為民約，是為刑器爭辟。",
    "literal": "",
    "idiomatic": ""
  },
  "s0138": {
    "chinese": "故火星出，與五行之火爭明為災，其象然也，又棄法律之占也。",
    "literal": "",
    "idiomatic": ""
  },
  "s0139": {
    "chinese": "不書於經，時不告魯也。",
    "literal": "",
    "idiomatic": ""
  },
  "s0140": {
    "chinese": "九年「夏四月，陳火」。",
    "literal": "",
    "idiomatic": ""
  },
  "s0141": {
    "chinese": "董仲舒以為陳夏徵舒殺君，楚嚴王託欲為陳討賊，陳國闢門而待之，至因滅陳。",
    "literal": "",
    "idiomatic": ""
  },
  "s0142": {
    "chinese": "陳臣子尤毒恨甚，極陰生陽，故致火災。",
    "literal": "",
    "idiomatic": ""
  },
  "s0143": {
    "chinese": "劉向以為先是陳侯弟招殺陳太子偃師，皆外事，不因其宮館者，略之也。",
    "literal": "",
    "idiomatic": ""
  },
  "s0144": {
    "chinese": "八年十月壬午，楚師滅陳，春秋不與蠻夷滅中國，故復書陳火也。",
    "literal": "",
    "idiomatic": ""
  },
  "s0145": {
    "chinese": "左氏經曰「陳災」。",
    "literal": "",
    "idiomatic": ""
  },
  "s0146": {
    "chinese": "傳曰「鄭屓灶曰：『五年，陳將復封，封五十二年而遂亡。』",
    "literal": "",
    "idiomatic": ""
  },
  "s0147": {
    "chinese": "子產問其故，對曰：『陳，水屬也。",
    "literal": "",
    "idiomatic": ""
  },
  "s0148": {
    "chinese": "火，水妃也，而楚所相也。",
    "literal": "",
    "idiomatic": ""
  },
  "s0149": {
    "chinese": "今火出而火陳，逐楚而建陳也。",
    "literal": "",
    "idiomatic": ""
  },
  "s0150": {
    "chinese": "妃以五陳，故曰五年。",
    "literal": "",
    "idiomatic": ""
  }
}