{
  "s0351": {
    "chinese": "謹案周官『兆五帝於四郊』，山川各因其方，今五帝兆居在雍五畤，不合於古。",
    "literal": "",
    "idiomatic": ""
  },
  "s0352": {
    "chinese": "又日月雷風山澤，易卦六子之尊氣，所謂六宗也。",
    "literal": "",
    "idiomatic": ""
  },
  "s0353": {
    "chinese": "星辰水火溝瀆，皆六宗之屬也。",
    "literal": "",
    "idiomatic": ""
  },
  "s0354": {
    "chinese": "今或未特祀，或無兆居。",
    "literal": "",
    "idiomatic": ""
  },
  "s0355": {
    "chinese": "謹與太師光、大司徒宮、羲和歆等八十九人議，皆曰天子父事天，母事墬，今稱天神曰皇天上帝，泰一兆曰泰畤，而稱地祇曰后土，與中央黃靈同，又兆北郊未有尊稱。",
    "literal": "",
    "idiomatic": ""
  },
  "s0356": {
    "chinese": "宜令地祇稱皇墬后祇，兆曰廣畤。",
    "literal": "",
    "idiomatic": ""
  },
  "s0357": {
    "chinese": "《易》曰『方以類聚，物以群分』。",
    "literal": "",
    "idiomatic": ""
  },
  "s0358": {
    "chinese": "分群神以類相從為五部，兆天墬之別神：中央帝黃靈后土畤及日廟、北辰、北斗、填星、中宿中宮於長安城之未墬兆；",
    "literal": "",
    "idiomatic": ""
  },
  "s0359": {
    "chinese": "東方帝太昊青靈勾芒畤及雷公、風伯廟、歲星、東宿東宮於東郊兆；",
    "literal": "",
    "idiomatic": ""
  },
  "s0360": {
    "chinese": "南方炎帝赤靈祝融畤及熒惑星、南宿南宮於南郊兆；",
    "literal": "",
    "idiomatic": ""
  },
  "s0361": {
    "chinese": "西方帝少皞白靈蓐收畤及太白星、西宿西宮於西郊兆；",
    "literal": "",
    "idiomatic": ""
  },
  "s0362": {
    "chinese": "北方帝顓頊黑靈玄冥畤及月廟、雨師廟、辰星、北宿北宮於北郊兆。」",
    "literal": "",
    "idiomatic": ""
  },
  "s0363": {
    "chinese": "奏可。",
    "literal": "",
    "idiomatic": ""
  },
  "s0364": {
    "chinese": "於是長安旁諸廟兆畤甚盛矣。",
    "literal": "",
    "idiomatic": ""
  },
  "s0365": {
    "chinese": "莽又言：「帝王建立社稷，百王不易。",
    "literal": "",
    "idiomatic": ""
  },
  "s0366": {
    "chinese": "社者，土也。",
    "literal": "",
    "idiomatic": ""
  },
  "s0367": {
    "chinese": "宗廟，王者所居。",
    "literal": "",
    "idiomatic": ""
  },
  "s0368": {
    "chinese": "稷者，百穀之王，所以奉宗廟，共粢盛，人所食以生活也。",
    "literal": "",
    "idiomatic": ""
  },
  "s0369": {
    "chinese": "王者莫不尊重親祭，自為之主，禮如宗廟。",
    "literal": "",
    "idiomatic": ""
  },
  "s0370": {
    "chinese": "《詩》曰『乃立冢土』。",
    "literal": "",
    "idiomatic": ""
  },
  "s0371": {
    "chinese": "又曰『以御田祖，以祈甘雨』。",
    "literal": "",
    "idiomatic": ""
  },
  "s0372": {
    "chinese": "《禮記》曰『唯祭宗廟社稷，為越紼而行事』。",
    "literal": "",
    "idiomatic": ""
  },
  "s0373": {
    "chinese": "聖漢興，禮儀稍定，已有官社，未立官稷。」",
    "literal": "",
    "idiomatic": ""
  },
  "s0374": {
    "chinese": "遂於官社後立官稷，以夏禹配食官社，后稷配食官稷。",
    "literal": "",
    "idiomatic": ""
  },
  "s0375": {
    "chinese": "稷種穀樹。",
    "literal": "",
    "idiomatic": ""
  },
  "s0376": {
    "chinese": "徐州牧歲貢五色土各一斗。",
    "literal": "",
    "idiomatic": ""
  },
  "s0377": {
    "chinese": "莽篡位二年，興神僊事，以方士蘇樂言，起八風臺於宮中。",
    "literal": "",
    "idiomatic": ""
  },
  "s0378": {
    "chinese": "臺成萬金，作樂其上，順風作液湯。",
    "literal": "",
    "idiomatic": ""
  },
  "s0379": {
    "chinese": "又種五粱禾於殿中，各順色置其方面，先煮鶴齔、毒冒、犀玉二十餘物漬種，計粟斛成一金，言此黃帝穀僊之術也。",
    "literal": "",
    "idiomatic": ""
  },
  "s0380": {
    "chinese": "以樂為黃門郎，令主之。",
    "literal": "",
    "idiomatic": ""
  },
  "s0381": {
    "chinese": "莽遂崇鬼神淫祀，至其末年，自天地六宗以下至諸小鬼神，凡千七百所，用三牲鳥獸三千餘種。",
    "literal": "",
    "idiomatic": ""
  },
  "s0382": {
    "chinese": "後不能備，乃以雞當鶩鴈，犬當麋鹿。",
    "literal": "",
    "idiomatic": ""
  },
  "s0383": {
    "chinese": "數下詔自以當僊，語在其傳。",
    "literal": "",
    "idiomatic": ""
  },
  "s0387": {
    "chinese": "孝武之世，文章為盛，太初改制，而兒寬、司馬遷等猶從臣、誼之言，服色數度，遂順黃德。",
    "literal": "",
    "idiomatic": ""
  },
  "s0388": {
    "chinese": "彼以五德之傳從所不勝，秦在水德，故謂漢據土而克之。",
    "literal": "",
    "idiomatic": ""
  },
  "s0389": {
    "chinese": "劉向父子以為帝出於震，故包羲氏始受木德，其後以母傳子，終而復始，自神農、黃帝下歷唐虞三代而漢得火焉。",
    "literal": "",
    "idiomatic": ""
  },
  "s0390": {
    "chinese": "故高祖始起，神母夜號，著赤帝之符，旗章遂赤，自得天統矣。",
    "literal": "",
    "idiomatic": ""
  },
  "s0391": {
    "chinese": "昔共工氏以水德間於木火，與秦同運，非其次序，故皆不永。",
    "literal": "",
    "idiomatic": ""
  },
  "s0392": {
    "chinese": "由是言之，祖宗之制蓋有自然之應，順時宜矣。",
    "literal": "",
    "idiomatic": ""
  },
  "s0393": {
    "chinese": "究觀方士祠官之變，谷永之言，不亦正乎！",
    "literal": "",
    "idiomatic": ""
  },
  "s0394": {
    "chinese": "不亦正乎！",
    "literal": "",
    "idiomatic": ""
  }
}