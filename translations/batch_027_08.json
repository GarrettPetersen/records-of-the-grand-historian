{
  "s0351": {
    "chinese": "今絕天下之酒，則無以行禮相養；",
    "literal": "",
    "idiomatic": ""
  },
  "s0352": {
    "chinese": "放而亡限，則費財傷民。",
    "literal": "",
    "idiomatic": ""
  },
  "s0353": {
    "chinese": "請法古，令官作酒，以二千五百石為一均，率開一盧以賣，讎五十釀為準。",
    "literal": "",
    "idiomatic": ""
  },
  "s0354": {
    "chinese": "一釀用麤米二斛，麴一斛，得成酒六斛六斗。",
    "literal": "",
    "idiomatic": ""
  },
  "s0355": {
    "chinese": "各以其市月朔米麴三斛，并計其賈而參分之，以其一為酒一斛之平。",
    "literal": "",
    "idiomatic": ""
  },
  "s0356": {
    "chinese": "除米麴本賈，計其利而什分之，以其七入官，其三及纸酨灰炭給工器薪樵之費。」",
    "literal": "",
    "idiomatic": ""
  },
  "s0357": {
    "chinese": "羲和置命士督五均六斡，郡有數人，皆用富賈。",
    "literal": "",
    "idiomatic": ""
  },
  "s0358": {
    "chinese": "洛陽薛子仲、張長叔、臨菑姓偉等，乘傳求利，交錯天下。",
    "literal": "",
    "idiomatic": ""
  },
  "s0359": {
    "chinese": "因與郡縣通姦，多張空簿，府臧不實，百姓俞病。",
    "literal": "",
    "idiomatic": ""
  },
  "s0360": {
    "chinese": "莽知民苦之，復下詔曰：「夫鹽，食肴之將；",
    "literal": "",
    "idiomatic": ""
  },
  "s0361": {
    "chinese": "酒，百藥之長，嘉會之好；",
    "literal": "",
    "idiomatic": ""
  },
  "s0362": {
    "chinese": "鐵，曰農之本；",
    "literal": "",
    "idiomatic": ""
  },
  "s0363": {
    "chinese": "名山大澤，饒衍之臧；",
    "literal": "",
    "idiomatic": ""
  },
  "s0364": {
    "chinese": "五均賒貸，百姓所取平，卬以給澹；",
    "literal": "",
    "idiomatic": ""
  },
  "s0365": {
    "chinese": "鐵布銅冶，通行有無，備民用也。",
    "literal": "",
    "idiomatic": ""
  },
  "s0366": {
    "chinese": "此六者，非編戶齊民所能家作，必卬於市，雖貴數倍，不得不買。",
    "literal": "",
    "idiomatic": ""
  },
  "s0367": {
    "chinese": "豪民富賈，即要貧弱，先聖知其然也，故斡之。",
    "literal": "",
    "idiomatic": ""
  },
  "s0368": {
    "chinese": "每一斡為設科條防禁，犯者罪至死。」",
    "literal": "",
    "idiomatic": ""
  },
  "s0369": {
    "chinese": "姦吏猾民並侵，眾庶各不安生。",
    "literal": "",
    "idiomatic": ""
  },
  "s0370": {
    "chinese": "後五歲，天鳳元年，復申下金銀龜貝之貨，頗增減其賈直。",
    "literal": "",
    "idiomatic": ""
  },
  "s0371": {
    "chinese": "而罷大小錢，改作貨布，長二寸五分，廣一寸，首長八分有奇，廣八分，其圜好徑二分半，足枝長八分，間廣二分，其文右曰「",
    "literal": "",
    "idiomatic": ""
  },
  "s0372": {
    "chinese": "貨」，左曰「布」，重二十五銖，直貨泉二十五。",
    "literal": "",
    "idiomatic": ""
  },
  "s0373": {
    "chinese": "貨泉徑一寸，重五銖，文右曰「貨」，左曰「泉」，枚直一，與貨布二品並行。",
    "literal": "",
    "idiomatic": ""
  },
  "s0374": {
    "chinese": "又以大錢行久，罷之，恐民挾不止，乃令民且獨行大錢，與新貨泉俱枚直一，並行盡六年，毋得復挾大錢矣。",
    "literal": "",
    "idiomatic": ""
  },
  "s0375": {
    "chinese": "每壹易錢，民用破業，而大陷刑。",
    "literal": "",
    "idiomatic": ""
  },
  "s0376": {
    "chinese": "莽以私鑄錢死，及非沮寶貨投四裔，犯法者多，不可勝行，乃更輕其法：私鑄作泉布者，與妻子沒入為官奴婢；",
    "literal": "",
    "idiomatic": ""
  },
  "s0377": {
    "chinese": "吏及比伍，知而不舉告，與同罪；",
    "literal": "",
    "idiomatic": ""
  },
  "s0378": {
    "chinese": "非沮寶貨，民罰作一歲，吏免官。",
    "literal": "",
    "idiomatic": ""
  },
  "s0379": {
    "chinese": "犯者俞眾，及五人相坐皆沒入，郡國檻車鐵鎖，傳送長安鍾官，愁苦死者什六七。",
    "literal": "",
    "idiomatic": ""
  },
  "s0380": {
    "chinese": "作貨布六年後，匈奴侵寇甚，莽大募天下囚徒人奴，名曰豬突豨勇，壹切稅吏民，訾三十而取一。",
    "literal": "",
    "idiomatic": ""
  },
  "s0381": {
    "chinese": "又令公卿以下至郡縣黃綬吏，皆保養軍馬，吏盡復以與民。",
    "literal": "",
    "idiomatic": ""
  },
  "s0382": {
    "chinese": "民搖手觸禁，不得耕桑，繇役煩劇，而枯旱蝗蟲相因。",
    "literal": "",
    "idiomatic": ""
  },
  "s0383": {
    "chinese": "又用制作未定，上自公侯，下至小吏，皆不得奉祿，而私賦斂，貨賂上流，獄訟不決。",
    "literal": "",
    "idiomatic": ""
  },
  "s0384": {
    "chinese": "吏用苛暴立威，旁緣莽禁，侵刻小民。",
    "literal": "",
    "idiomatic": ""
  },
  "s0385": {
    "chinese": "富者不得自保，貧者無以自存，起為盜賊，依阻山澤，吏不能禽而覆蔽之，浸淫日廣，於是青、徐、荊楚之地往往萬數。",
    "literal": "",
    "idiomatic": ""
  },
  "s0386": {
    "chinese": "戰鬥死亡，緣邊四夷所係虜，陷罪，飢疫，人相食，及莽未誅，而天下戶口減半矣。",
    "literal": "",
    "idiomatic": ""
  },
  "s0387": {
    "chinese": "自發豬突豨勇後四年，而漢兵誅莽。",
    "literal": "",
    "idiomatic": ""
  },
  "s0388": {
    "chinese": "後二年，世祖受命，盪滌煩苛，復五銖錢，與天下更始。",
    "literal": "",
    "idiomatic": ""
  },
  "s0392": {
    "chinese": "及孝武時，國用饒給，而民不益賦，其次也。",
    "literal": "",
    "idiomatic": ""
  },
  "s0393": {
    "chinese": "至于王莽，制度失中，姦軌弄權，官民俱竭，亡次矣。",
    "literal": "",
    "idiomatic": ""
  }
}