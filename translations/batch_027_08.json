{
  "s0299": "贏，為王不寧；",
  "s0300": "其縮，有軍不復。",
  "s0301": "填星，其色黃，九芒，音曰黃鐘宮。",
  "s0302": "其失次上二三宿曰贏，有主命不成，不乃大水。",
  "s0303": "失次下二三宿曰縮，有后戚，其歲不復，不乃天裂若地動。",
  "s0304": "斗為文太室，填星廟，天子之星也。",
  "s0305": "木星與土合，為內亂。",
  "s0306": "饑，主勿用戰，敗；",
  "s0307": "水則變謀而更事；",
  "s0308": "火為旱；",
  "s0309": "金為白衣會若水。",
  "s0310": "金在南曰牝牡，年穀熟，金在北，歲偏無。",
  "s0311": "火與水合為焠，與金合為鑠，為喪，皆不可舉事，用兵大敗。",
  "s0312": "土為憂，主孽卿；",
  "s0313": "大饑，戰敗，為北軍，軍困，舉事大敗。",
  "s0314": "土與水合，穰而擁閼，有覆軍，其國不可舉事。",
  "s0315": "出，亡地；",
  "s0316": "入，得地。",
  "s0317": "金為疾，為內兵，亡地。",
  "s0318": "三星若合，其宿地國外內有兵與喪，改立公王。",
  "s0319": "四星合，兵喪并起，君子憂，小人流。",
  "s0320": "五星合，是為易行，有德，受慶，改立大人，掩有四方，子孫蕃昌；",
  "s0321": "無德，受殃若亡。",
  "s0322": "五星皆大，其事亦大；",
  "s0323": "皆小，事亦小。",
  "s0324": "蚤出者為贏，贏者為客。",
  "s0325": "晚出者為縮，縮者為主人。",
  "s0326": "必有天應見於杓星。",
  "s0327": "同舍為合。",
  "s0328": "相陵為斗，七寸以內必之矣。",
  "s0329": "五星色白圜，為喪旱；",
  "s0330": "赤圜，則中不平，為兵；",
  "s0331": "青圜，為憂水；",
  "s0332": "黑圜，為疾，多死；",
  "s0333": "黃圜，則吉。",
  "s0334": "赤角犯我城，黃角地之爭，白角哭泣之聲，青角有兵憂，黑角則水。",
  "s0335": "意，行窮兵之所終。",
  "s0336": "五星同色，天下偃兵，百姓寧昌。",
  "s0337": "春風秋雨，冬寒夏暑，動搖常以此。",
  "s0338": "填星出百二十日而逆西行，西行百二十日反東行。",
  "s0339": "見三百三十日而入，入三十日復出東方。",
  "s0340": "太歲在甲寅，鎮星在東壁，故在營室。",
  "s0341": "察日行以處位太白。",
  "s0342": "曰西方，秋，（司兵月行及天矢）日庚、辛，主殺。",
  "s0343": "殺失者，罰出太白。",
  "s0344": "太白失行，以其捨命國。",
  "s0345": "其出行十八舍二百四十日而入。",
  "s0346": "入東方，伏行十一舍百三十日；",
  "s0347": "其入西方，伏行三舍十六日而出。",
  "s0348": "當出不出，當入不入，是謂失舍，不有破軍，必有國君之篡。",
  "s0349": "其紀上元，以攝提格之歲，與營室晨出東方，至角而入；",
  "s0350": "與營室夕出西方，至角而入；",
  "s0351": "與角晨出，入畢；",
  "s0352": "與角夕出，入畢；",
  "s0353": "與畢晨出，入箕；",
  "s0354": "與畢夕出，入箕；",
  "s0355": "與箕晨出，入柳；",
  "s0356": "與箕夕出，入柳；",
  "s0357": "與柳晨出，入營室；",
  "s0358": "與柳夕出，入營室。",
  "s0359": "凡出入東西各五，為八歲，二百二十日，復與營室晨出東方。",
  "s0360": "其大率，歲一周天。",
  "s0361": "其始出東方，行遲，率日半度，一百二十日，必逆行一二舍；",
  "s0362": "上極而反，東行，行日一度半，一百二十日入。",
  "s0363": "其庳，近日，曰明星，柔；",
  "s0364": "高，遠日，曰大囂，剛。",
  "s0365": "其始出西［方］，行疾，率日一度半，百二十日；",
  "s0366": "上極而行遲，日半度，百二十日，旦入，必逆行一二舍而入。",
  "s0367": "其庳，近日，曰大白，柔；",
  "s0368": "高，遠日，曰大相，剛。",
  "s0369": "出以辰、戌，入以丑、未。",
  "s0370": "當出不出，未當入而入，天下偃兵，兵在外，入。",
  "s0371": "未當出而出，當入而不入，［天］下起兵，有破國。",
  "s0372": "其當期出也，其國昌。",
  "s0373": "其出東為東，入東為北方；",
  "s0374": "出西為西，入西為南方。",
  "s0375": "所居久，其鄉利；",
  "s0376": "（疾）［易］，其鄉凶。",
  "s0377": "出西（逆行）至東，正西國吉。",
  "s0378": "出東至西，正東國吉。",
  "s0379": "其出不經天；",
  "s0380": "經天，天下革政。",
  "s0381": "小以角動，兵起。",
  "s0382": "始出大，後小，兵弱；",
  "s0383": "出小，後大，兵彊。",
  "s0384": "出高，用兵深吉，淺凶；",
  "s0385": "庳，淺吉，深凶。",
  "s0386": "日方南金居其南，日方北金居其北，曰贏，侯王不寧，用兵進吉退凶。",
  "s0387": "日方南金居其北，日方北金居其南，曰縮，侯王有憂，用兵退吉進凶。",
  "s0388": "用兵象太白：太白行疾，疾行；",
  "s0389": "遲，遲行。",
  "s0390": "角，敢戰。",
  "s0391": "動搖躁，躁。",
  "s0392": "圜以靜，靜。",
  "s0393": "順角所指，吉；",
  "s0394": "反之，皆凶。",
  "s0395": "出則出兵，入則入兵。",
  "s0396": "赤角，有戰；",
  "s0397": "白角，有喪；",
  "s0398": "黑圜角，憂，有水事；",
  "s0499": "兔七命，曰小正、辰星、天欃、安周星、細爽、能星、鉤星。",
  "s0500": "其色黃而小，出而易處，天下之文變而不善矣。",
  "s0501": "兔五色，青圜憂，白圜喪，赤圜中不平，黑圜吉。",
  "s0502": "赤角犯我城，黃角地之爭，白角號泣之聲。",
  "s0503": "其出東方，行四舍四十八日，其數二十日，而反入于東方；",
  "s0504": "其出西方，行四舍四十八日，其數二十日，而反入于西方。",
  "s0505": "其一候之營室、角、畢、箕、柳。",
  "s0506": "出房、心閒，地動。",
  "s0507": "辰星之色：春，青黃；",
  "s0508": "夏，赤白；",
  "s0509": "秋，青白，而歲熟；",
  "s0510": "冬，黃而不明。",
  "s0511": "即變其色，其時不昌。",
  "s0512": "春不見，大風，秋則不實。",
  "s0513": "夏不見，有六十日之旱，月蝕。",
  "s0514": "秋不見，有兵，春則不生。",
  "s0515": "冬不見，陰雨六十日，有流邑，夏則不長。",
  "s0516": "角、亢、氐，兗州。",
  "s0517": "房、心，豫州。",
  "s0518": "尾、箕，幽州。",
  "s0519": "斗，江、湖。",
  "s0520": "牽牛、婺女，楊州。",
  "s0521": "虛、危，青州。",
  "s0522": "營室至東壁，并州。",
  "s0523": "奎、婁、胃，徐州。",
  "s0524": "昴、畢，冀州。",
  "s0525": "觜觿、參，益州。",
  "s0526": "東井、輿鬼，雍州。",
  "s0527": "柳、七星、張，三河。",
  "s0528": "翼、軫，荊州。",
  "s0529": "七星為員官，辰星廟，蠻夷星也。",
  "s0530": "兩軍相當，日暈；",
  "s0531": "暈等，力鈞；",
  "s0532": "厚長大，有勝；",
  "s0533": "薄短小，無勝。",
  "s0534": "重抱大破無。",
  "s0535": "抱為和，背［為］不和，為分離相去。",
  "s0536": "直為自立，立侯王；",
  "s0537": "（指暈）［破軍］（若曰）殺將。",
  "s0538": "負且戴，有喜。",
  "s0539": "圍在中，中勝；",
  "s0540": "在外，外勝。",
  "s0541": "青外赤中，以和相去；",
  "s0542": "赤外青中，以惡相去。",
  "s0543": "氣暈先至而後去，居軍勝。",
  "s0544": "先至先去，前利後病；",
  "s0545": "後至後去，前病後利；",
  "s0546": "後至先去，前後皆病，居軍不勝。",
  "s0547": "見而去，其發疾，雖勝無功。",
  "s0548": "見半日以上，功大。",
  "s0549": "白虹屈短，上下兌，有者下大流血。",
  "s0550": "日暈制勝，近期三十日，遠期六十日。",
  "s0551": "其食，食所不利；",
  "s0552": "復生，生所利；",
  "s0553": "而食益盡，為主位。",
  "s0554": "以其直及日所宿，加以日時，用命其國也。",
  "s0555": "月行中道，安寧和平。",
  "s0556": "陰閒，多水，陰事。",
  "s0557": "外北三尺，陰星。",
  "s0558": "北三尺，太陰，大水，兵。",
  "s0559": "陽閒，驕恣。",
  "s0560": "陽星，多暴獄。",
  "s0561": "太陽，大旱喪也。",
  "s0562": "角、天門，十月為四月，十一月為五月，十二月為六月，水發，近三尺，遠五尺。",
  "s0563": "犯四輔，輔臣誅。",
  "s0564": "行南北河，以陰陽言，旱水兵喪。",
  "s0565": "月蝕歲星，其宿地，饑若亡。",
  "s0566": "熒惑也亂，填星也下犯上，太白也彊國以戰敗，辰星也女亂。",
  "s0567": "（食）［蝕］大角，主命者惡之；",
  "s0568": "心，則為內賊亂也；",
  "s0569": "列星，其宿地憂。",
  "s0570": "月食始日，五月者六，六月者五，五月復六，六月者一，而五月者五，凡百一十三月而復始。",
  "s0571": "故月蝕，常也；",
  "s0572": "日蝕，為不臧也。",
  "s0573": "甲、乙，四海之外，日月不占。",
  "s0574": "丙、丁，江、淮、海岱也。",
  "s0575": "戊、己，中州、河、濟也。",
  "s0576": "庚、辛，華山以西。",
  "s0577": "壬、癸，恒山以北。",
  "s0578": "日蝕，國君；",
  "s0579": "月蝕，將相當之。",
  "s0580": "昭明星，大而白，無角，乍上乍下。",
  "s0581": "所出國，起兵，多變。",
  "s0582": "五殘星，出正東東方之野。",
  "s0583": "其星狀類辰星，去地可六丈。",
  "s0584": "大賊星，出正南南方之野。",
  "s0585": "星去地可六丈，大而赤，數動，有光。",
  "s0586": "司危星，出正西西方之野。",
  "s0587": "星去地可六丈，大而白，類太白。",
  "s0588": "獄漢星，出正北北方之野。",
  "s0589": "星去地可六丈，大而赤，數動，察之中青。",
  "s0590": "此四野星所出，出非其方，其下有兵，沖不利。",
  "s0591": "四填星，所出四隅，去地可四丈。",
  "s0592": "地維咸光，亦出四隅，去地可三丈，若月始出。",
  "s0593": "所見，下有亂；",
  "s0594": "亂者亡，有德者昌。",
  "s0595": "燭星，狀如太白，其出也不行。",
  "s0596": "見則滅。",
  "s0597": "所燭者，城邑亂。",
