{
  "s0501": {
    "chinese": "周十二月，夏十月也。",
    "literal": "",
    "idiomatic": ""
  },
  "s0502": {
    "chinese": "言天者以夏正。",
    "literal": "",
    "idiomatic": ""
  },
  "s0503": {
    "chinese": "史記晉惠公時童謠曰：「恭太子更葬兮，後十四年，晉亦不昌，昌乃在其兄。」",
    "literal": "",
    "idiomatic": ""
  },
  "s0504": {
    "chinese": "是時，惠公賴秦力得立，立而背秦，內殺二大夫，國人不說。",
    "literal": "",
    "idiomatic": ""
  },
  "s0505": {
    "chinese": "及更葬其兄恭太子申生而不敬，故詩妖作也。",
    "literal": "",
    "idiomatic": ""
  },
  "s0506": {
    "chinese": "後與秦戰，為秦所獲，立十四年而死。",
    "literal": "",
    "idiomatic": ""
  },
  "s0507": {
    "chinese": "晉人絕之，更立其兄重耳，是為文公，遂伯諸侯。",
    "literal": "",
    "idiomatic": ""
  },
  "s0508": {
    "chinese": "左氏傳文、成之世童謠曰：「鴝之鵒之，公出辱之。",
    "literal": "",
    "idiomatic": ""
  },
  "s0509": {
    "chinese": "鴝鵒之羽，公在外野，往饋之馬。",
    "literal": "",
    "idiomatic": ""
  },
  "s0510": {
    "chinese": "鴝鵒跦跦，公在乾侯，徵褰與襦。",
    "literal": "",
    "idiomatic": ""
  },
  "s0511": {
    "chinese": "鴝鵒之巢，遠哉搖搖，裯父喪勞，宋父以驕。",
    "literal": "",
    "idiomatic": ""
  },
  "s0512": {
    "chinese": "鴝鵒鴝鵒，往歌來哭。」",
    "literal": "",
    "idiomatic": ""
  },
  "s0513": {
    "chinese": "至昭公時，有鴝鵒來巢。",
    "literal": "",
    "idiomatic": ""
  },
  "s0514": {
    "chinese": "公攻季氏，敗，出奔齊，居外野，次乾侯。",
    "literal": "",
    "idiomatic": ""
  },
  "s0515": {
    "chinese": "八年，死于外，歸葬魯。",
    "literal": "",
    "idiomatic": ""
  },
  "s0516": {
    "chinese": "昭公名裯。",
    "literal": "",
    "idiomatic": ""
  },
  "s0517": {
    "chinese": "公子宋立，是為定公。",
    "literal": "",
    "idiomatic": ""
  },
  "s0518": {
    "chinese": "元帝時童謠曰：「井水溢，滅灶煙，灌玉堂，流金門。」",
    "literal": "",
    "idiomatic": ""
  },
  "s0519": {
    "chinese": "至成帝建始二年三月戊子，北宮中井泉稍上，溢出南流，象春秋時先有鴝鵒之謠，而後有來巢之驗。",
    "literal": "",
    "idiomatic": ""
  },
  "s0520": {
    "chinese": "井水，陰也；",
    "literal": "",
    "idiomatic": ""
  },
  "s0521": {
    "chinese": "灶煙，陽也；",
    "literal": "",
    "idiomatic": ""
  },
  "s0522": {
    "chinese": "玉堂、金門，至尊之居：象陰盛而滅陽，竊有宮室之應也。",
    "literal": "",
    "idiomatic": ""
  },
  "s0523": {
    "chinese": "王莽生於元帝初元四年，至成帝封侯，為三公輔政，因以篡位。",
    "literal": "",
    "idiomatic": ""
  },
  "s0524": {
    "chinese": "成帝時童謠曰：「燕燕尾龚龚，張公子，時相見。",
    "literal": "",
    "idiomatic": ""
  },
  "s0525": {
    "chinese": "木門倉琅根，燕飛來，啄皇孫，皇孫死，燕啄矢。」",
    "literal": "",
    "idiomatic": ""
  },
  "s0526": {
    "chinese": "其後帝為微行出遊，常與富平侯張放俱稱富平侯家人，過河陽主作樂，見舞者趙飛燕而幸之，故曰「燕燕尾龚龚」，美好貌也。",
    "literal": "",
    "idiomatic": ""
  },
  "s0527": {
    "chinese": "張公子謂富平侯也。",
    "literal": "",
    "idiomatic": ""
  },
  "s0528": {
    "chinese": "「木門倉琅根」，謂宮門銅鍰，言將尊貴也。",
    "literal": "",
    "idiomatic": ""
  },
  "s0529": {
    "chinese": "後遂立為皇后。",
    "literal": "",
    "idiomatic": ""
  },
  "s0530": {
    "chinese": "弟昭儀賊害後宮皇子，卒皆伏辜，所謂「燕飛來，啄皇孫，皇孫死，燕啄矢」者也。",
    "literal": "",
    "idiomatic": ""
  },
  "s0531": {
    "chinese": "成帝時歌謠又曰：「邪徑敗良田，讒口亂善人。",
    "literal": "",
    "idiomatic": ""
  },
  "s0532": {
    "chinese": "桂樹華不實，黃爵巢其顛。",
    "literal": "",
    "idiomatic": ""
  },
  "s0533": {
    "chinese": "故為人所羨，今為人所憐。」",
    "literal": "",
    "idiomatic": ""
  },
  "s0534": {
    "chinese": "桂，赤色，漢家象。",
    "literal": "",
    "idiomatic": ""
  },
  "s0535": {
    "chinese": "華不實，無繼嗣也。",
    "literal": "",
    "idiomatic": ""
  },
  "s0536": {
    "chinese": "王莽自謂黃象，黃爵巢其顛也。",
    "literal": "",
    "idiomatic": ""
  },
  "s0537": {
    "chinese": "嚴公十七年「冬，多麋」。",
    "literal": "",
    "idiomatic": ""
  },
  "s0538": {
    "chinese": "劉歆以為毛蟲之孽為災。",
    "literal": "",
    "idiomatic": ""
  },
  "s0539": {
    "chinese": "劉向以為麋色青，近青祥也。",
    "literal": "",
    "idiomatic": ""
  },
  "s0540": {
    "chinese": "麋之為言迷也，蓋牝獸之淫者也。",
    "literal": "",
    "idiomatic": ""
  },
  "s0541": {
    "chinese": "是時，嚴公將取齊之淫女，其象先見，天戒若曰，勿取齊女，淫而迷國。",
    "literal": "",
    "idiomatic": ""
  },
  "s0542": {
    "chinese": "嚴不寤，遂取之。",
    "literal": "",
    "idiomatic": ""
  },
  "s0543": {
    "chinese": "夫人既入，淫於二叔，終皆誅死，幾亡社稷。",
    "literal": "",
    "idiomatic": ""
  },
  "s0544": {
    "chinese": "董仲舒指略同。",
    "literal": "",
    "idiomatic": ""
  },
  "s0545": {
    "chinese": "京房易傳曰：「廢正作淫，大不明，國多麋。」",
    "literal": "",
    "idiomatic": ""
  },
  "s0546": {
    "chinese": "又曰：「震遂泥，厥咎國多麋。」",
    "literal": "",
    "idiomatic": ""
  },
  "s0547": {
    "chinese": "昭帝時，昌邑王賀聞人聲曰「熊」，視而見大熊。",
    "literal": "",
    "idiomatic": ""
  },
  "s0548": {
    "chinese": "左右莫見，以問郎中令龔遂，遂曰：「熊，山野之獸，而來入宮室，王獨見之，此天戒大王，恐宮室將空，危亡象也。」",
    "literal": "",
    "idiomatic": ""
  },
  "s0549": {
    "chinese": "賀不改寤，後卒失國。",
    "literal": "",
    "idiomatic": ""
  },
  "s0550": {
    "chinese": "左氏傳襄公十七年十一月甲午，宋國人逐狾狗，狾狗入於華臣氏，國人從之。",
    "literal": "",
    "idiomatic": ""
  }
}