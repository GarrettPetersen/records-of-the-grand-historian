{
  "s0451": {
    "chinese": "國人攻之，夫人遜于邾，慶父奔莒。",
    "literal": "",
    "idiomatic": ""
  },
  "s0452": {
    "chinese": "釐公即位，南敗邾，東敗莒，獲其大夫。",
    "literal": "",
    "idiomatic": ""
  },
  "s0453": {
    "chinese": "有炕陽之應。",
    "literal": "",
    "idiomatic": ""
  },
  "s0454": {
    "chinese": "十年，「自正月不雨，至于秋七月」。",
    "literal": "",
    "idiomatic": ""
  },
  "s0455": {
    "chinese": "先是公子遂會四國而救鄭。",
    "literal": "",
    "idiomatic": ""
  },
  "s0456": {
    "chinese": "楚使越椒來聘。",
    "literal": "",
    "idiomatic": ""
  },
  "s0457": {
    "chinese": "秦人歸襚。",
    "literal": "",
    "idiomatic": ""
  },
  "s0458": {
    "chinese": "有炕陽之應。",
    "literal": "",
    "idiomatic": ""
  },
  "s0459": {
    "chinese": "十三年，「自正月不雨，至于秋七月」。",
    "literal": "",
    "idiomatic": ""
  },
  "s0460": {
    "chinese": "先是曹伯、杞伯、滕子來朝，郕伯來奔，秦伯使遂來聘，季孫行父城諸及鄆。",
    "literal": "",
    "idiomatic": ""
  },
  "s0461": {
    "chinese": "二年之間，五國趨之，內城二邑。",
    "literal": "",
    "idiomatic": ""
  },
  "s0462": {
    "chinese": "炕陽失眾。",
    "literal": "",
    "idiomatic": ""
  },
  "s0463": {
    "chinese": "一曰，不雨而五穀皆孰，異也。",
    "literal": "",
    "idiomatic": ""
  },
  "s0464": {
    "chinese": "文公時，大夫始顓盟會，公孫敖會晉侯，又會諸侯盟于垂隴。",
    "literal": "",
    "idiomatic": ""
  },
  "s0465": {
    "chinese": "故不雨而生者，陰不出氣而私自行，以象施不由上出，臣下作福而私自成。",
    "literal": "",
    "idiomatic": ""
  },
  "s0466": {
    "chinese": "一曰，不雨近常陰之罰，君弱也。",
    "literal": "",
    "idiomatic": ""
  },
  "s0467": {
    "chinese": "惠帝五年夏，大旱，江河水少，谿谷絕。",
    "literal": "",
    "idiomatic": ""
  },
  "s0468": {
    "chinese": "先是發民男女十四萬六千人城長安，是歲城乃成。",
    "literal": "",
    "idiomatic": ""
  },
  "s0469": {
    "chinese": "文帝三年秋，天下旱。",
    "literal": "",
    "idiomatic": ""
  },
  "s0470": {
    "chinese": "是歲夏，匈奴右賢王寇侵上郡，詔丞相灌嬰發車騎士八萬五千人詣高奴，擊右賢王走出塞。",
    "literal": "",
    "idiomatic": ""
  },
  "s0471": {
    "chinese": "其秋，濟北王興居反，使大將軍討之，皆伏誅。",
    "literal": "",
    "idiomatic": ""
  },
  "s0472": {
    "chinese": "後六年春，天下大旱。",
    "literal": "",
    "idiomatic": ""
  },
  "s0473": {
    "chinese": "先是發車騎材官屯廣昌，是歲二月復發材官屯隴西。",
    "literal": "",
    "idiomatic": ""
  },
  "s0474": {
    "chinese": "後匈奴大入上郡、雲中，烽火通長安，三將軍屯邊，又三將軍屯京師。",
    "literal": "",
    "idiomatic": ""
  },
  "s0475": {
    "chinese": "景帝中三年秋，大旱。",
    "literal": "",
    "idiomatic": ""
  },
  "s0476": {
    "chinese": "武帝元光六年夏，大旱。",
    "literal": "",
    "idiomatic": ""
  },
  "s0477": {
    "chinese": "是歲，四將軍征匈奴。",
    "literal": "",
    "idiomatic": ""
  },
  "s0478": {
    "chinese": "元朔五年春，大旱。",
    "literal": "",
    "idiomatic": ""
  },
  "s0479": {
    "chinese": "是歲，六將軍眾十餘萬征匈奴。",
    "literal": "",
    "idiomatic": ""
  },
  "s0480": {
    "chinese": "元狩三年夏，大旱。",
    "literal": "",
    "idiomatic": ""
  },
  "s0481": {
    "chinese": "是歲發天下故吏伐棘上林，穿昆明池。",
    "literal": "",
    "idiomatic": ""
  },
  "s0482": {
    "chinese": "天漢元年夏，大旱；",
    "literal": "",
    "idiomatic": ""
  },
  "s0483": {
    "chinese": "其三年夏，大旱。",
    "literal": "",
    "idiomatic": ""
  },
  "s0484": {
    "chinese": "先是貳師將軍征大宛還。",
    "literal": "",
    "idiomatic": ""
  },
  "s0485": {
    "chinese": "天漢元年，發適民。",
    "literal": "",
    "idiomatic": ""
  },
  "s0486": {
    "chinese": "二年夏，三將軍征匈奴，李陵沒不還。",
    "literal": "",
    "idiomatic": ""
  },
  "s0487": {
    "chinese": "昭帝始元六年，大旱。",
    "literal": "",
    "idiomatic": ""
  },
  "s0488": {
    "chinese": "先是大鴻臚田廣明征益州，暴師連年。",
    "literal": "",
    "idiomatic": ""
  },
  "s0489": {
    "chinese": "宣帝本始三年夏，大旱，東西數千里。",
    "literal": "",
    "idiomatic": ""
  },
  "s0490": {
    "chinese": "先是五將軍眾二十萬征匈奴。",
    "literal": "",
    "idiomatic": ""
  },
  "s0491": {
    "chinese": "神爵元年秋，大旱。",
    "literal": "",
    "idiomatic": ""
  },
  "s0492": {
    "chinese": "是歲，後將軍趙充國征西羌。",
    "literal": "",
    "idiomatic": ""
  },
  "s0493": {
    "chinese": "成帝永始三年、四年夏，大旱。",
    "literal": "",
    "idiomatic": ""
  },
  "s0494": {
    "chinese": "左氏傳晉獻公時童謠曰：「丙之晨，龍尾伏辰，袀服振振，取虢之旂。",
    "literal": "",
    "idiomatic": ""
  },
  "s0495": {
    "chinese": "鶉之賁賁，天策焞焞，火中成軍，虢公其奔。」",
    "literal": "",
    "idiomatic": ""
  },
  "s0496": {
    "chinese": "是時虢為小國，介夏陽之阨，怙虞國之助，亢衡于晉，有炕陽之節，失臣下之心。",
    "literal": "",
    "idiomatic": ""
  },
  "s0497": {
    "chinese": "晉獻伐之，問於卜偃曰：「吾其濟乎？」",
    "literal": "",
    "idiomatic": ""
  },
  "s0498": {
    "chinese": "偃以童謠對曰：「克之。",
    "literal": "",
    "idiomatic": ""
  },
  "s0499": {
    "chinese": "十月朔丙子旦，日在尾，月在策，鶉火中，必此時也。」",
    "literal": "",
    "idiomatic": ""
  },
  "s0500": {
    "chinese": "冬十二月丙子朔，晉師滅虢，虢公醜奔周。",
    "literal": "",
    "idiomatic": ""
  }
}