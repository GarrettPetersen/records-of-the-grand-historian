{
  "s0101": {
    "chinese": "勺，言能勺先祖之道也。",
    "literal": "",
    "idiomatic": ""
  },
  "s0102": {
    "chinese": "武，言以功定天下也。",
    "literal": "",
    "idiomatic": ""
  },
  "s0103": {
    "chinese": "濩，言救民也。",
    "literal": "",
    "idiomatic": ""
  },
  "s0104": {
    "chinese": "夏，大承二帝也。",
    "literal": "",
    "idiomatic": ""
  },
  "s0105": {
    "chinese": "招，繼堯也。",
    "literal": "",
    "idiomatic": ""
  },
  "s0106": {
    "chinese": "大章，章之也。",
    "literal": "",
    "idiomatic": ""
  },
  "s0107": {
    "chinese": "五英，英華茂也。",
    "literal": "",
    "idiomatic": ""
  },
  "s0108": {
    "chinese": "六莖，及根莖也。",
    "literal": "",
    "idiomatic": ""
  },
  "s0109": {
    "chinese": "咸池，備矣。",
    "literal": "",
    "idiomatic": ""
  },
  "s0110": {
    "chinese": "自夏以往，其流不可聞已，殷頌猶有存者。",
    "literal": "",
    "idiomatic": ""
  },
  "s0111": {
    "chinese": "周詩既備，而其器用張陳，周官具焉。",
    "literal": "",
    "idiomatic": ""
  },
  "s0112": {
    "chinese": "典者自卿大夫師瞽以下，皆選有道德之人，朝夕習業，以教國子。",
    "literal": "",
    "idiomatic": ""
  },
  "s0113": {
    "chinese": "國子者，卿大夫之子弟也。",
    "literal": "",
    "idiomatic": ""
  },
  "s0114": {
    "chinese": "皆學歌九德，誦六詩，習六舞、五聲、八音之和。",
    "literal": "",
    "idiomatic": ""
  },
  "s0115": {
    "chinese": "故帝舜命夔曰：「女典樂，教冑子，直而溫，寬而栗，剛而無虐，簡而無敖。",
    "literal": "",
    "idiomatic": ""
  },
  "s0116": {
    "chinese": "詩言志，歌詠言，聲依詠，律和聲，八音克諧。」",
    "literal": "",
    "idiomatic": ""
  },
  "s0117": {
    "chinese": "此之謂也。",
    "literal": "",
    "idiomatic": ""
  },
  "s0118": {
    "chinese": "又以外賞諸侯德盛而教尊者。",
    "literal": "",
    "idiomatic": ""
  },
  "s0119": {
    "chinese": "其威儀足以充目，音聲足以動耳，詩語足以感心，故聞其音而德和，省其詩而志正，論其數而法立。",
    "literal": "",
    "idiomatic": ""
  },
  "s0120": {
    "chinese": "是以薦之郊廟則鬼神饗，作之朝廷則群臣和，立之學官則萬民協。",
    "literal": "",
    "idiomatic": ""
  },
  "s0121": {
    "chinese": "聽者無不虛己竦神，說而承流，是以海內遍知上德，被服其風，光煇日新，化上遷善，而不知所以然，至於萬物不夭，天地順而嘉應降。",
    "literal": "",
    "idiomatic": ""
  },
  "s0122": {
    "chinese": "故《詩》曰：「鐘鼓鍠鍠，磬管鏘鏘，降福穰穰。」",
    "literal": "",
    "idiomatic": ""
  },
  "s0123": {
    "chinese": "《書》云：「擊石拊石，百獸率舞。」",
    "literal": "",
    "idiomatic": ""
  },
  "s0124": {
    "chinese": "鳥獸且猶感應，而況於人乎？",
    "literal": "",
    "idiomatic": ""
  },
  "s0125": {
    "chinese": "況於鬼神乎？",
    "literal": "",
    "idiomatic": ""
  },
  "s0126": {
    "chinese": "故樂者，聖人之所以感天地，通神明，安萬民，成性類者也。",
    "literal": "",
    "idiomatic": ""
  },
  "s0127": {
    "chinese": "然自雅頌之興，而所承衰亂之音猶在，是謂淫過凶嫚之聲，為設禁焉。",
    "literal": "",
    "idiomatic": ""
  },
  "s0128": {
    "chinese": "世衰民散，小人乘君子，心耳淺薄，則邪勝正。",
    "literal": "",
    "idiomatic": ""
  },
  "s0129": {
    "chinese": "故書序「殷紂斷棄先祖之樂，乃作淫聲，用變亂正聲，以說婦人。」",
    "literal": "",
    "idiomatic": ""
  },
  "s0130": {
    "chinese": "樂官師瞽抱其器而奔散，或適諸侯，或入河海。",
    "literal": "",
    "idiomatic": ""
  },
  "s0131": {
    "chinese": "夫樂本情性，浹肌膚而臧骨髓，雖經乎千載，其遺風餘烈尚猶不絕。",
    "literal": "",
    "idiomatic": ""
  },
  "s0132": {
    "chinese": "至春秋時，陳公子完奔齊。",
    "literal": "",
    "idiomatic": ""
  },
  "s0133": {
    "chinese": "陳，舜之後，招樂存焉。",
    "literal": "",
    "idiomatic": ""
  },
  "s0134": {
    "chinese": "故孔子適齊聞招，三月不知肉味，曰「不圖為樂之至於斯！」",
    "literal": "",
    "idiomatic": ""
  },
  "s0135": {
    "chinese": "美之甚也。",
    "literal": "",
    "idiomatic": ""
  },
  "s0136": {
    "chinese": "周道始缺，怨刺之詩起。",
    "literal": "",
    "idiomatic": ""
  },
  "s0137": {
    "chinese": "王澤既竭，而詩不能作。",
    "literal": "",
    "idiomatic": ""
  },
  "s0138": {
    "chinese": "王官失業，雅頌相錯，孔子論而定之，故曰：「吾自衛反魯，然後樂正，雅頌各得其所。」",
    "literal": "",
    "idiomatic": ""
  },
  "s0139": {
    "chinese": "是時，周室大壞，諸侯恣行，設兩觀，乘大路。",
    "literal": "",
    "idiomatic": ""
  },
  "s0140": {
    "chinese": "陪臣管仲、季氏之屬，三歸雍徹，八佾舞廷。",
    "literal": "",
    "idiomatic": ""
  },
  "s0141": {
    "chinese": "制度遂壞，陵夷而不反，桑間、濮上，鄭、衛、宋、趙之聲並出，內則致疾損壽，外則亂政傷民。",
    "literal": "",
    "idiomatic": ""
  },
  "s0142": {
    "chinese": "巧偽因而飾之，以營亂富貴之耳目。",
    "literal": "",
    "idiomatic": ""
  },
  "s0143": {
    "chinese": "庶人以求利，列國以相間。",
    "literal": "",
    "idiomatic": ""
  },
  "s0144": {
    "chinese": "故秦穆遺戎而由余去，齊人餽魯而孔子行。",
    "literal": "",
    "idiomatic": ""
  },
  "s0145": {
    "chinese": "至於六國，魏文侯最為好古，而謂子夏曰：「寡人聽古樂則欲寐，及聞鄭、衛，余不知倦焉。」",
    "literal": "",
    "idiomatic": ""
  },
  "s0146": {
    "chinese": "子夏辭而辨之，終不見納，自此禮樂喪矣。",
    "literal": "",
    "idiomatic": ""
  },
  "s0147": {
    "chinese": "漢興，樂家有制氏，以雅樂聲律世世在大樂官，但能紀其鏗鎗鼓舞，而不能言其義。",
    "literal": "",
    "idiomatic": ""
  },
  "s0148": {
    "chinese": "高祖時，叔孫通因秦樂人制宗廟樂。",
    "literal": "",
    "idiomatic": ""
  },
  "s0149": {
    "chinese": "大祝迎神于廟門，奏嘉至，猶古降神之樂也。",
    "literal": "",
    "idiomatic": ""
  },
  "s0150": {
    "chinese": "皇帝入廟門，奏永至，以為行步之節，猶古采薺、肆夏也。",
    "literal": "",
    "idiomatic": ""
  }
}