{
  "s0051": {
    "chinese": "嚴公十八年「三月，日有食之」。",
    "literal": "",
    "idiomatic": ""
  },
  "s0052": {
    "chinese": "穀梁傳曰，不言日，不言朔，夜食。",
    "literal": "",
    "idiomatic": ""
  },
  "s0053": {
    "chinese": "史推合朔在夜，明旦日食而出，出而解，是為夜食。",
    "literal": "",
    "idiomatic": ""
  },
  "s0054": {
    "chinese": "劉向以為夜食者，陰因日明之衰而奪其光，象周天子不明，齊桓將奪其威，專會諸侯而行伯道。",
    "literal": "",
    "idiomatic": ""
  },
  "s0055": {
    "chinese": "其後遂九合諸侯，天子使世子會之，此其效也。",
    "literal": "",
    "idiomatic": ""
  },
  "s0056": {
    "chinese": "公羊傳曰食晦。",
    "literal": "",
    "idiomatic": ""
  },
  "s0057": {
    "chinese": "董仲舒以為宿在東壁，魯象也。",
    "literal": "",
    "idiomatic": ""
  },
  "s0058": {
    "chinese": "後公子慶父、叔牙果通於夫人以劫公。",
    "literal": "",
    "idiomatic": ""
  },
  "s0059": {
    "chinese": "劉歆以為晦魯、衛分。",
    "literal": "",
    "idiomatic": ""
  },
  "s0060": {
    "chinese": "二十五年「六月辛未朔，日有食之」。",
    "literal": "",
    "idiomatic": ""
  },
  "s0061": {
    "chinese": "董仲舒以為宿在畢，主邊兵夷狄象也。",
    "literal": "",
    "idiomatic": ""
  },
  "s0062": {
    "chinese": "後狄滅邢、衛。",
    "literal": "",
    "idiomatic": ""
  },
  "s0063": {
    "chinese": "劉歆以為五月二日魯、趙分。",
    "literal": "",
    "idiomatic": ""
  },
  "s0064": {
    "chinese": "二十六年「十二月癸亥朔，日有食之」。",
    "literal": "",
    "idiomatic": ""
  },
  "s0065": {
    "chinese": "董仲舒以為宿在心，心為明堂，文武之道廢，中國不絕若悋之象也。",
    "literal": "",
    "idiomatic": ""
  },
  "s0066": {
    "chinese": "劉向以為時戎侵曹，魯夫人淫於慶父、叔牙，將以弒君，故比年再蝕以見戒。",
    "literal": "",
    "idiomatic": ""
  },
  "s0067": {
    "chinese": "劉歆以為十月二日楚、鄭分。",
    "literal": "",
    "idiomatic": ""
  },
  "s0068": {
    "chinese": "三十年「九月庚午朔，日有食之」。",
    "literal": "",
    "idiomatic": ""
  },
  "s0069": {
    "chinese": "董仲舒、劉向以為後魯二君弒，夫人誅，兩弟死，狄滅邢，徐取舒，晉殺世子，楚滅弦。",
    "literal": "",
    "idiomatic": ""
  },
  "s0070": {
    "chinese": "劉歆以為八月秦、周分。",
    "literal": "",
    "idiomatic": ""
  },
  "s0071": {
    "chinese": "僖公五年「九月戊申朔，日有食之」。",
    "literal": "",
    "idiomatic": ""
  },
  "s0072": {
    "chinese": "董仲舒、劉向以為先是齊桓行伯，江、黃自至，南服彊楚。",
    "literal": "",
    "idiomatic": ""
  },
  "s0073": {
    "chinese": "其後不內自正，而外執陳大夫，則陳、楚不附，鄭伯逃盟，諸侯將不從桓政，故天見戒。",
    "literal": "",
    "idiomatic": ""
  },
  "s0074": {
    "chinese": "其後晉滅虢，楚國許，諸侯伐鄭，晉弒二君，狄滅溫，楚伐黃，桓不能救。",
    "literal": "",
    "idiomatic": ""
  },
  "s0075": {
    "chinese": "劉歆以為七月秦、晉分。",
    "literal": "",
    "idiomatic": ""
  },
  "s0076": {
    "chinese": "十二年「三月庚午朔，日有食之」。",
    "literal": "",
    "idiomatic": ""
  },
  "s0077": {
    "chinese": "董仲舒、劉向以為是時楚滅黃，狄侵衛、鄭，莒滅杞。",
    "literal": "",
    "idiomatic": ""
  },
  "s0078": {
    "chinese": "劉歆以為三月齊、衛分。",
    "literal": "",
    "idiomatic": ""
  },
  "s0079": {
    "chinese": "十五年「五月，日有食之」。",
    "literal": "",
    "idiomatic": ""
  },
  "s0080": {
    "chinese": "劉向以為象晉文公將行伯道，後遂伐衛，執曹伯，敗楚城濮，再會諸侯，召天王而朝之，此其效也。",
    "literal": "",
    "idiomatic": ""
  },
  "s0081": {
    "chinese": "日食者臣之惡也，夜食者掩其罪也，以為上亡明王，桓、文能行伯道，攘夷狄，安中國，雖不正猶可，蓋春秋實與而文不與之義也。",
    "literal": "",
    "idiomatic": ""
  },
  "s0082": {
    "chinese": "董仲舒以為後秦獲晉侯，齊滅項，楚敗徐于婁林。",
    "literal": "",
    "idiomatic": ""
  },
  "s0083": {
    "chinese": "劉歆以為二月朔齊、越分。",
    "literal": "",
    "idiomatic": ""
  },
  "s0084": {
    "chinese": "十五年「六月辛丑朔，日有食之」。",
    "literal": "",
    "idiomatic": ""
  },
  "s0085": {
    "chinese": "董仲舒、劉向以為後宋、齊、莒、晉、鄭八年之間五君殺死，夷滅舒蓼。",
    "literal": "",
    "idiomatic": ""
  },
  "s0086": {
    "chinese": "劉歆以為四月二日魯、衛分。",
    "literal": "",
    "idiomatic": ""
  },
  "s0087": {
    "chinese": "宣公八年「七月甲子，日有食之，既」。",
    "literal": "",
    "idiomatic": ""
  },
  "s0088": {
    "chinese": "董仲舒、劉向以為先是楚商臣弒父而立，至于嚴王遂彊。",
    "literal": "",
    "idiomatic": ""
  },
  "s0089": {
    "chinese": "諸夏大國唯有齊、晉，齊、晉新有篡弒之禍，內皆未安，故楚乘弱橫行，八年之間六侵伐而一滅國；",
    "literal": "",
    "idiomatic": ""
  },
  "s0090": {
    "chinese": "伐陸渾戎，觀兵周室；",
    "literal": "",
    "idiomatic": ""
  },
  "s0091": {
    "chinese": "後又入鄭，鄭伯肉袒謝罪；",
    "literal": "",
    "idiomatic": ""
  },
  "s0092": {
    "chinese": "北敗晉師于邲，流血色水；",
    "literal": "",
    "idiomatic": ""
  },
  "s0093": {
    "chinese": "圍宋九月，析骸而炊之。",
    "literal": "",
    "idiomatic": ""
  },
  "s0094": {
    "chinese": "劉歆以為十月二日楚、鄭分。",
    "literal": "",
    "idiomatic": ""
  },
  "s0095": {
    "chinese": "十年「四月丙辰，日有食之」。",
    "literal": "",
    "idiomatic": ""
  },
  "s0096": {
    "chinese": "董仲舒、劉向以為後陳夏徵舒弒其君，楚滅蕭，晉滅二國，王札子殺召伯、毛伯。",
    "literal": "",
    "idiomatic": ""
  },
  "s0097": {
    "chinese": "劉歆以為二月魯、衛分。",
    "literal": "",
    "idiomatic": ""
  },
  "s0098": {
    "chinese": "十七年「六月癸卯，日有食之」。",
    "literal": "",
    "idiomatic": ""
  },
  "s0099": {
    "chinese": "董仲舒、劉向以為後邾支解鄫子，晉敗王師于貿戎，敗齊于鞍。",
    "literal": "",
    "idiomatic": ""
  },
  "s0100": {
    "chinese": "劉歆以為三月晦朓魯、衛分。",
    "literal": "",
    "idiomatic": ""
  }
}