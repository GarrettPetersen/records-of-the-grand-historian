{
  "s0101": {
    "chinese": "今內史稻田租挈重，不與郡同，其議減。",
    "literal": "",
    "idiomatic": ""
  },
  "s0102": {
    "chinese": "令吏民勉農，盡地利，平繇行水，勿使失時。」",
    "literal": "",
    "idiomatic": ""
  },
  "s0103": {
    "chinese": "後十六歲，太始二年，趙中大夫白公復奏穿渠。",
    "literal": "",
    "idiomatic": ""
  },
  "s0104": {
    "chinese": "引涇水，首起谷口，尾入櫟陽，注渭中，袤二百里，溉田四千五百餘頃，因名曰白渠。",
    "literal": "",
    "idiomatic": ""
  },
  "s0105": {
    "chinese": "民得其饒，歌之曰：「田於何所？",
    "literal": "",
    "idiomatic": ""
  },
  "s0106": {
    "chinese": "池陽、谷口。",
    "literal": "",
    "idiomatic": ""
  },
  "s0107": {
    "chinese": "鄭國在前，白渠起後。",
    "literal": "",
    "idiomatic": ""
  },
  "s0108": {
    "chinese": "舉臿為雲，決渠為雨。",
    "literal": "",
    "idiomatic": ""
  },
  "s0109": {
    "chinese": "涇水一石，其泥數斗。",
    "literal": "",
    "idiomatic": ""
  },
  "s0110": {
    "chinese": "且溉且糞，長我禾黍。",
    "literal": "",
    "idiomatic": ""
  },
  "s0111": {
    "chinese": "衣食京師，億萬之口。」",
    "literal": "",
    "idiomatic": ""
  },
  "s0112": {
    "chinese": "言此兩渠饒也。",
    "literal": "",
    "idiomatic": ""
  },
  "s0113": {
    "chinese": "是時方事匈奴，興功利，言便宜者甚眾。",
    "literal": "",
    "idiomatic": ""
  },
  "s0114": {
    "chinese": "齊人延年上書言：「河出昆侖，經中國，注勃海，是其地勢西北高而東南下也。",
    "literal": "",
    "idiomatic": ""
  },
  "s0115": {
    "chinese": "可案圖書，觀地形，令水工準高下，開大河上領，出之胡中，東注之海。",
    "literal": "",
    "idiomatic": ""
  },
  "s0116": {
    "chinese": "如此，關東長無水災，北邊不憂匈奴，可以省隄防備塞，士卒轉輸，胡寇侵盜，覆軍殺將，暴骨原野之患。",
    "literal": "",
    "idiomatic": ""
  },
  "s0117": {
    "chinese": "天下常備匈奴而不憂百越者，以其水絕壤斷也。",
    "literal": "",
    "idiomatic": ""
  },
  "s0118": {
    "chinese": "此功壹成，萬世大利。」",
    "literal": "",
    "idiomatic": ""
  },
  "s0119": {
    "chinese": "書奏，上壯之，報曰：「延年計議甚深。",
    "literal": "",
    "idiomatic": ""
  },
  "s0120": {
    "chinese": "然河乃大禹之所道也，聖人作事，為萬世功，通於神明，恐難改更。」",
    "literal": "",
    "idiomatic": ""
  },
  "s0121": {
    "chinese": "自塞宣房後，河復北決於館陶，分為屯氏河，東北經魏郡、清河、信都、勃海入海，廣深與大河等，故因其自然，不隄塞也。",
    "literal": "",
    "idiomatic": ""
  },
  "s0122": {
    "chinese": "此開通後，館陶東北四五郡雖時小被水害，而兗州以南六郡無水憂。",
    "literal": "",
    "idiomatic": ""
  },
  "s0123": {
    "chinese": "宣帝地節中，光祿大夫郭昌使行河。",
    "literal": "",
    "idiomatic": ""
  },
  "s0124": {
    "chinese": "北曲三所水流之勢皆邪直貝丘縣。",
    "literal": "",
    "idiomatic": ""
  },
  "s0125": {
    "chinese": "恐水盛，隄防不能禁，乃各更穿渠，直東，經東郡界中，不令北曲。",
    "literal": "",
    "idiomatic": ""
  },
  "s0126": {
    "chinese": "渠通利，百姓安之。",
    "literal": "",
    "idiomatic": ""
  },
  "s0127": {
    "chinese": "元帝永光五年，河決清河靈鳴犢口，而屯氏河絕。",
    "literal": "",
    "idiomatic": ""
  },
  "s0128": {
    "chinese": "成帝初，清河都尉馮逡奏言：「郡承河下流，與兗州東郡分水為界，城郭所居尤卑下，土壤輕脆易傷。",
    "literal": "",
    "idiomatic": ""
  },
  "s0129": {
    "chinese": "頃所以闊無大害者，以屯氏河通，兩川分流也。",
    "literal": "",
    "idiomatic": ""
  },
  "s0130": {
    "chinese": "今屯氏河塞，靈鳴犢口又益不利，獨一川兼受數河之任，雖高增隄防，終不能泄。",
    "literal": "",
    "idiomatic": ""
  },
  "s0131": {
    "chinese": "如有霖雨，旬日不霽，必盈溢。",
    "literal": "",
    "idiomatic": ""
  },
  "s0132": {
    "chinese": "靈鳴犢口在清河東界，所在處下，雖令通利，猶不能為魏郡、清河減損水害。",
    "literal": "",
    "idiomatic": ""
  },
  "s0133": {
    "chinese": "禹非不愛民力，以地形有勢，故穿九河，今既滅難明，屯氏河不流行七十餘年，新絕未久，其處易浚。",
    "literal": "",
    "idiomatic": ""
  },
  "s0134": {
    "chinese": "又其口所居高，於以分殺水力，道里便宜，可復浚以助大河泄暴水，備非常。",
    "literal": "",
    "idiomatic": ""
  },
  "s0135": {
    "chinese": "又地節時郭昌穿直渠，後三歲，河水更從故第二曲間北可六里，復南合。",
    "literal": "",
    "idiomatic": ""
  },
  "s0136": {
    "chinese": "今其曲勢復邪直貝丘，百姓寒心，宜復穿渠東行。",
    "literal": "",
    "idiomatic": ""
  },
  "s0137": {
    "chinese": "不豫修治，北決病四五郡，南決病十餘郡，然後憂之，晚矣。」",
    "literal": "",
    "idiomatic": ""
  },
  "s0138": {
    "chinese": "事下丞相、御史，白博士許商治尚書，善為算，能度功用。",
    "literal": "",
    "idiomatic": ""
  },
  "s0139": {
    "chinese": "遣行視，以為屯氏河盈溢所為，方用度不足，可且勿浚。",
    "literal": "",
    "idiomatic": ""
  },
  "s0140": {
    "chinese": "後三歲，河果決於館陶及東郡金隄，泛溢兗、豫，入平原、千乘、濟南，凡灌四郡三十二縣，水居地十五萬餘頃，深者三丈，壞敗官亭室廬且四萬所。",
    "literal": "",
    "idiomatic": ""
  },
  "s0141": {
    "chinese": "御史大夫尹忠對方略疏闊，上切責之，忠自殺。",
    "literal": "",
    "idiomatic": ""
  },
  "s0142": {
    "chinese": "遣大司農非調調均錢穀河決所灌之郡，謁者二人發河南以東漕船五百馏，徙民避水居丘陵，九萬七千餘口。",
    "literal": "",
    "idiomatic": ""
  },
  "s0143": {
    "chinese": "河隄使者王延世使塞，以竹落長四丈，大九圍，盛以小石，兩船夾載而下之。",
    "literal": "",
    "idiomatic": ""
  },
  "s0144": {
    "chinese": "三十六日，河隄成。",
    "literal": "",
    "idiomatic": ""
  },
  "s0145": {
    "chinese": "上曰：「東郡河決，流漂二州，校尉延世隄防三旬立塞。",
    "literal": "",
    "idiomatic": ""
  },
  "s0146": {
    "chinese": "其以五年為河平元年。",
    "literal": "",
    "idiomatic": ""
  },
  "s0147": {
    "chinese": "卒治河者為著外繇六月。",
    "literal": "",
    "idiomatic": ""
  },
  "s0148": {
    "chinese": "惟延世長於計策，功費約省，用力日寡，朕甚嘉之。",
    "literal": "",
    "idiomatic": ""
  },
  "s0149": {
    "chinese": "其以延世為光祿大夫，秩中二千石，賜爵關內侯，黃金百斤。」",
    "literal": "",
    "idiomatic": ""
  },
  "s0150": {
    "chinese": "後二歲，河復決平原，流入濟南、千乘，所壞敗者半建始時，復遣王延世治之。",
    "literal": "",
    "idiomatic": ""
  }
}