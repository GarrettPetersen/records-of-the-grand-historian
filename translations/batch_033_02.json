{
  "s0051": {
    "chinese": "乃閔海內勤勞，是歲遣博士褚大等六人持節巡行天下，存賜鰥寡，假與乏困，舉遺逸獨行君子詣行在所。",
    "literal": "",
    "idiomatic": ""
  },
  "s0052": {
    "chinese": "郡國有以為便宜者，上丞相、御史以聞。",
    "literal": "",
    "idiomatic": ""
  },
  "s0053": {
    "chinese": "天下咸喜。",
    "literal": "",
    "idiomatic": ""
  },
  "s0054": {
    "chinese": "昭帝始元二年冬，亡冰。",
    "literal": "",
    "idiomatic": ""
  },
  "s0055": {
    "chinese": "是時上年九歲，大將軍霍光秉政，始行寬緩，欲以說下。",
    "literal": "",
    "idiomatic": ""
  },
  "s0056": {
    "chinese": "僖公三十三年「十二月，隕霜不殺草」。",
    "literal": "",
    "idiomatic": ""
  },
  "s0057": {
    "chinese": "劉歆以為草妖也。",
    "literal": "",
    "idiomatic": ""
  },
  "s0058": {
    "chinese": "劉向以為今十月，周十二月。",
    "literal": "",
    "idiomatic": ""
  },
  "s0059": {
    "chinese": "於易，五為天位，為君位，九月陰氣至，五通於天位，其卦為剝，剝落萬物，始大殺矣，明陰從陽命，臣受君令而後殺也。",
    "literal": "",
    "idiomatic": ""
  },
  "s0060": {
    "chinese": "今十月隕霜而不能殺草，此君誅不行，舒緩之應也。",
    "literal": "",
    "idiomatic": ""
  },
  "s0061": {
    "chinese": "是時公子遂顓權，三桓始世官，天戒若曰，自此之後，將皆為亂矣。",
    "literal": "",
    "idiomatic": ""
  },
  "s0062": {
    "chinese": "文公不寤，其後遂殺子赤，三家逐昭公。",
    "literal": "",
    "idiomatic": ""
  },
  "s0063": {
    "chinese": "董仲舒指略同。",
    "literal": "",
    "idiomatic": ""
  },
  "s0064": {
    "chinese": "京房易傳曰：「臣有緩茲謂不順，厥異霜不殺也。」",
    "literal": "",
    "idiomatic": ""
  },
  "s0065": {
    "chinese": "書序曰：「伊涉相太戊，亳有祥桑穀共生。」",
    "literal": "",
    "idiomatic": ""
  },
  "s0066": {
    "chinese": "傳曰：「俱生乎朝，七日而大拱。",
    "literal": "",
    "idiomatic": ""
  },
  "s0067": {
    "chinese": "伊陟戒以修德，而木枯。」",
    "literal": "",
    "idiomatic": ""
  },
  "s0068": {
    "chinese": "劉向以為殷道既衰，高宗承敝而起，盡涼陰之哀，天下應之，既獲顯榮，怠於政事，國將危亡，故桑穀之異見。",
    "literal": "",
    "idiomatic": ""
  },
  "s0069": {
    "chinese": "桑猶喪也，穀猶生也，殺生之秉失而在下，近草妖也。",
    "literal": "",
    "idiomatic": ""
  },
  "s0070": {
    "chinese": "一曰，野木生朝而暴長，小人將暴在大臣之位，危亡國家，象朝將為虛之應也。",
    "literal": "",
    "idiomatic": ""
  },
  "s0071": {
    "chinese": "書序又曰：「高宗祭成湯，有蜚雉登鼎耳而雊。」",
    "literal": "",
    "idiomatic": ""
  },
  "s0072": {
    "chinese": "祖己曰：「惟先假王，正厥事。」",
    "literal": "",
    "idiomatic": ""
  },
  "s0073": {
    "chinese": "劉向以為雉雊鳴者雄也，以赤色為主。",
    "literal": "",
    "idiomatic": ""
  },
  "s0074": {
    "chinese": "於易，離為雉，雉，南方，近赤祥也。",
    "literal": "",
    "idiomatic": ""
  },
  "s0075": {
    "chinese": "劉歆以為羽蟲之孽。",
    "literal": "",
    "idiomatic": ""
  },
  "s0076": {
    "chinese": "易有鼎卦，鼎，宗廟之器，主器奉宗廟者長子也。",
    "literal": "",
    "idiomatic": ""
  },
  "s0077": {
    "chinese": "野鳥自外來，入為宗廟器主，是繼嗣將易也。",
    "literal": "",
    "idiomatic": ""
  },
  "s0078": {
    "chinese": "一曰，鼎三足，三公象，而以耳行。",
    "literal": "",
    "idiomatic": ""
  },
  "s0079": {
    "chinese": "野鳥居鼎耳，小人將居公位，敗宗廟之祀。",
    "literal": "",
    "idiomatic": ""
  },
  "s0080": {
    "chinese": "野木生朝，野鳥入廟，敗亡之異也。",
    "literal": "",
    "idiomatic": ""
  },
  "s0081": {
    "chinese": "武丁恐駭，謀於忠賢，修德而正事，內舉傅說，授以國政，外伐鬼方，以安諸夏，故能攘木鳥之妖，致百年之壽，所謂「六沴作見，若是共御，五福乃降，用章于下」者也。",
    "literal": "",
    "idiomatic": ""
  },
  "s0082": {
    "chinese": "一曰，金沴木曰木不曲直。",
    "literal": "",
    "idiomatic": ""
  },
  "s0083": {
    "chinese": "僖公三十三年「十二月，李梅實」。",
    "literal": "",
    "idiomatic": ""
  },
  "s0084": {
    "chinese": "劉向以為周十二月，今十月也，李梅當剝落，今反華實，近草妖也。",
    "literal": "",
    "idiomatic": ""
  },
  "s0085": {
    "chinese": "先華而後實，不書華，舉重者也。",
    "literal": "",
    "idiomatic": ""
  },
  "s0086": {
    "chinese": "陰成陽事，象臣顓君作威福。",
    "literal": "",
    "idiomatic": ""
  },
  "s0087": {
    "chinese": "一曰，冬當殺，反生，象驕臣當誅，不行其罰也。",
    "literal": "",
    "idiomatic": ""
  },
  "s0088": {
    "chinese": "故冬華華者，象臣邪謀有端而不成，至於實，則成矣。",
    "literal": "",
    "idiomatic": ""
  },
  "s0089": {
    "chinese": "是時僖公死，公子遂顓權，文公不寤，後有子赤之變。",
    "literal": "",
    "idiomatic": ""
  },
  "s0090": {
    "chinese": "一曰，君舒緩甚，奧氣不臧，則華實復生。",
    "literal": "",
    "idiomatic": ""
  },
  "s0091": {
    "chinese": "董仲舒以為李梅實，臣下彊也。",
    "literal": "",
    "idiomatic": ""
  },
  "s0092": {
    "chinese": "記曰：「不當華而華，易大夫；",
    "literal": "",
    "idiomatic": ""
  },
  "s0093": {
    "chinese": "不當實而實，易相室。」",
    "literal": "",
    "idiomatic": ""
  },
  "s0094": {
    "chinese": "冬，水王，木相，故象大臣。",
    "literal": "",
    "idiomatic": ""
  },
  "s0095": {
    "chinese": "劉歆以為庶徵皆以蟲為孽，思心蠃蟲孽也。",
    "literal": "",
    "idiomatic": ""
  },
  "s0096": {
    "chinese": "李梅實，屬草妖。",
    "literal": "",
    "idiomatic": ""
  },
  "s0097": {
    "chinese": "惠帝五年十月，桃李華，棗實。",
    "literal": "",
    "idiomatic": ""
  },
  "s0098": {
    "chinese": "昭帝時，上林苑中大柳樹斷仆地，一朝起立，生枝葉，有蟲食其葉，成文字，曰「公孫病已立」。",
    "literal": "",
    "idiomatic": ""
  },
  "s0099": {
    "chinese": "又昌邑王國社有枯樹復生枝葉。",
    "literal": "",
    "idiomatic": ""
  },
  "s0100": {
    "chinese": "眭孟以為木陰類，下民象，當有故廢之家公孫氏從民間受命為天子者。",
    "literal": "",
    "idiomatic": ""
  }
}