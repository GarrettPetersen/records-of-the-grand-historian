{
  "s0001": {
    "chinese": "五年冬十月，漢王追項羽至陽夏南止軍，與齊王信、魏相國越期會擊楚，至固陵，不會。",
    "literal": "",
    "idiomatic": ""
  },
  "s0002": {
    "chinese": "楚擊漢軍，大破 之。",
    "literal": "",
    "idiomatic": ""
  },
  "s0003": {
    "chinese": "漢王復入壁，深塹而守。",
    "literal": "",
    "idiomatic": ""
  },
  "s0004": {
    "chinese": "謂張良曰：「諸侯不從，柰何？」",
    "literal": "",
    "idiomatic": ""
  },
  "s0005": {
    "chinese": "良對曰：「楚兵且破，未有分地，其不至固宜。",
    "literal": "",
    "idiomatic": ""
  },
  "s0006": {
    "chinese": "君王能與共天下，可立致也。",
    "literal": "",
    "idiomatic": ""
  },
  "s0007": {
    "chinese": "齊王信之立，非君王 意，信亦不自堅。",
    "literal": "",
    "idiomatic": ""
  },
  "s0008": {
    "chinese": "彭越本定梁地，始君王以魏豹故，拜越為相國。",
    "literal": "",
    "idiomatic": ""
  },
  "s0009": {
    "chinese": "今豹死，越亦望王，而君王不早定。",
    "literal": "",
    "idiomatic": ""
  },
  "s0010": {
    "chinese": "今能取睢陽以北至穀城皆以王彭越，從陳以東傅海與齊王信， 信家在楚，其意欲復得故邑。",
    "literal": "",
    "idiomatic": ""
  },
  "s0011": {
    "chinese": "能出捐此地以許兩人，使各自為戰，則楚易敗也。」",
    "literal": "",
    "idiomatic": ""
  },
  "s0012": {
    "chinese": "於是漢王發使使韓信、彭越。",
    "literal": "",
    "idiomatic": ""
  },
  "s0013": {
    "chinese": "至，皆引兵來。",
    "literal": "",
    "idiomatic": ""
  },
  "s0014": {
    "chinese": "十一月，劉賈入楚地，圍壽春。",
    "literal": "",
    "idiomatic": ""
  },
  "s0015": {
    "chinese": "漢亦遣人誘楚大司馬周殷。",
    "literal": "",
    "idiomatic": ""
  },
  "s0016": {
    "chinese": "殷畔楚，以舒屠六，舉九江兵迎黥布，並行屠城父，隨劉賈皆會。",
    "literal": "",
    "idiomatic": ""
  },
  "s0017": {
    "chinese": "十二月，圍羽垓下。",
    "literal": "",
    "idiomatic": ""
  },
  "s0018": {
    "chinese": "羽夜聞漢軍四面皆楚歌，知盡得楚地，羽與數百騎走，是以兵大敗。",
    "literal": "",
    "idiomatic": ""
  },
  "s0019": {
    "chinese": "灌嬰追斬羽東 城。",
    "literal": "",
    "idiomatic": ""
  },
  "s0020": {
    "chinese": "楚地悉定，獨魯不下。",
    "literal": "",
    "idiomatic": ""
  },
  "s0021": {
    "chinese": "漢王引天下兵欲屠之，為其守節禮義之國，乃持羽頭示其父兄，魯乃降。",
    "literal": "",
    "idiomatic": ""
  },
  "s0022": {
    "chinese": "初，懷王封羽為魯公，及死，魯又為之堅守，故以魯公葬羽於穀 城。",
    "literal": "",
    "idiomatic": ""
  },
  "s0023": {
    "chinese": "漢王為發葬，哭臨而去。",
    "literal": "",
    "idiomatic": ""
  },
  "s0024": {
    "chinese": "封項伯等四人為列侯，賜姓劉氏。",
    "literal": "",
    "idiomatic": ""
  },
  "s0025": {
    "chinese": "諸民略在楚者皆歸之。",
    "literal": "",
    "idiomatic": ""
  },
  "s0026": {
    "chinese": "漢王還至定陶，馳入齊王信壁，奪其軍。",
    "literal": "",
    "idiomatic": ""
  },
  "s0027": {
    "chinese": "初項羽所立臨江王共敖前死，子尉嗣 立為王，不降。",
    "literal": "",
    "idiomatic": ""
  },
  "s0028": {
    "chinese": "遣盧綰、劉賈擊虜尉。",
    "literal": "",
    "idiomatic": ""
  },
  "s0029": {
    "chinese": "春正月，追尊兄伯號曰武哀侯。",
    "literal": "",
    "idiomatic": ""
  },
  "s0030": {
    "chinese": "下令曰：「楚地已定，義帝亡後，欲存恤楚眾，以定其主。",
    "literal": "",
    "idiomatic": ""
  },
  "s0031": {
    "chinese": "齊王信習楚風 俗，更立為楚王，王淮北，都下邳。",
    "literal": "",
    "idiomatic": ""
  },
  "s0032": {
    "chinese": "魏相國建城侯彭越勤勞魏民，卑下士卒，常以少擊眾，數破楚軍，其以魏故地王之，號曰梁王，都定陶。」",
    "literal": "",
    "idiomatic": ""
  },
  "s0033": {
    "chinese": "又曰：「兵不得休八 年，萬民與苦甚，今天下事畢，其赦天下殊死以下。」",
    "literal": "",
    "idiomatic": ""
  },
  "s0034": {
    "chinese": "於是諸侯上疏曰：「楚王韓信、韓王信、淮南王英布、梁王彭越、故衡山王吳芮、趙王張敖、燕王臧荼昧 死再拜言，大王陛下：先時秦為亡道，天下誅之。",
    "literal": "",
    "idiomatic": ""
  },
  "s0035": {
    "chinese": "大王先得秦王，定關中，於天下功最多。",
    "literal": "",
    "idiomatic": ""
  },
  "s0036": {
    "chinese": "存亡定危，救敗繼絕，以安萬民，功盛德厚。",
    "literal": "",
    "idiomatic": ""
  },
  "s0037": {
    "chinese": "又加惠於諸侯王有功者，使 得立社稷。",
    "literal": "",
    "idiomatic": ""
  },
  "s0038": {
    "chinese": "地分已定，而位號比儗，亡上下之分，大王功德之著，於後世不宣。",
    "literal": "",
    "idiomatic": ""
  },
  "s0039": {
    "chinese": "昧死再拜上皇帝尊號。」",
    "literal": "",
    "idiomatic": ""
  },
  "s0040": {
    "chinese": "漢王曰：「寡人聞帝者賢者有也，虛言亡實之名，非所取 也。",
    "literal": "",
    "idiomatic": ""
  },
  "s0041": {
    "chinese": "今諸侯王皆推高寡人，將何以處之哉？」",
    "literal": "",
    "idiomatic": ""
  },
  "s0042": {
    "chinese": "諸侯王皆曰：「大王起於細微，滅亂秦，威動海內。",
    "literal": "",
    "idiomatic": ""
  },
  "s0043": {
    "chinese": "又以辟陋之地，自漢中行威德，誅不義，立有功，平定海內，功臣 皆受地食邑，非私之也。",
    "literal": "",
    "idiomatic": ""
  },
  "s0044": {
    "chinese": "大王德施四海，諸侯王不足以道之，居帝位甚實宜，願大王以幸天下。」",
    "literal": "",
    "idiomatic": ""
  },
  "s0045": {
    "chinese": "漢王曰：「諸侯王幸以為便於天下之民，則可矣。」",
    "literal": "",
    "idiomatic": ""
  },
  "s0046": {
    "chinese": "於是諸侯王及 太尉長安侯臣綰等三百人，與博士稷嗣君叔孫通謹擇良日二月甲午，上尊號。",
    "literal": "",
    "idiomatic": ""
  },
  "s0047": {
    "chinese": "漢王即皇帝位于氾水之陽。",
    "literal": "",
    "idiomatic": ""
  },
  "s0048": {
    "chinese": "尊王后曰皇后，太子曰皇太子，追尊先媼曰昭靈夫人。",
    "literal": "",
    "idiomatic": ""
  },
  "s0049": {
    "chinese": "詔曰：「故衡山王吳芮與子二人、兄子一人，從百粵之兵，以佐諸侯，誅暴秦，有大功，諸侯立以為王。",
    "literal": "",
    "idiomatic": ""
  },
  "s0050": {
    "chinese": "項羽侵奪之地，謂之番君。",
    "literal": "",
    "idiomatic": ""
  },
  "s0051": {
    "chinese": "其以長沙、豫章、象郡、桂林、南海立番君芮為長沙王。」",
    "literal": "",
    "idiomatic": ""
  },
  "s0052": {
    "chinese": "又曰：「故粵王亡諸世奉粵祀，秦侵奪其地，使其社稷不得血食。",
    "literal": "",
    "idiomatic": ""
  },
  "s0053": {
    "chinese": "諸侯伐秦， 亡諸身帥閩中兵以佐滅秦，項羽廢而弗立。",
    "literal": "",
    "idiomatic": ""
  },
  "s0054": {
    "chinese": "今以為閩粵王，王閩中地，勿使失職。」",
    "literal": "",
    "idiomatic": ""
  },
  "s0055": {
    "chinese": "帝乃西都洛陽。",
    "literal": "",
    "idiomatic": ""
  },
  "s0056": {
    "chinese": "夏五月，兵皆罷歸家。",
    "literal": "",
    "idiomatic": ""
  },
  "s0057": {
    "chinese": "詔曰：「諸侯子在關中者，復之十二歲，其歸者半之。",
    "literal": "",
    "idiomatic": ""
  },
  "s0058": {
    "chinese": "民前或相聚 保山澤，不書名數，今天下已定，令各歸其縣，復故爵田宅，吏以文法教訓辨告，勿笞辱。",
    "literal": "",
    "idiomatic": ""
  },
  "s0059": {
    "chinese": "民以飢餓自賣為人奴婢者，皆免為庶人。",
    "literal": "",
    "idiomatic": ""
  },
  "s0060": {
    "chinese": "軍吏卒會赦，其亡罪而亡爵及不 滿大夫者，皆賜爵為大夫。",
    "literal": "",
    "idiomatic": ""
  },
  "s0061": {
    "chinese": "故大夫以上賜爵各一級，其七大夫以上，皆令食邑，非七大夫以下，皆復其身及戶，勿事。」",
    "literal": "",
    "idiomatic": ""
  },
  "s0062": {
    "chinese": "又曰：「七大夫、公乘以上，皆高爵也。",
    "literal": "",
    "idiomatic": ""
  },
  "s0063": {
    "chinese": "諸 侯子及從軍歸者，甚多高爵，吾數詔吏先與田宅，及所當求於吏者，亟與。",
    "literal": "",
    "idiomatic": ""
  },
  "s0064": {
    "chinese": "爵或人君，上所尊禮，久立吏前，曾不為決，甚亡謂也。",
    "literal": "",
    "idiomatic": ""
  },
  "s0065": {
    "chinese": "異日秦民爵公大夫以上，令丞與 亢禮。",
    "literal": "",
    "idiomatic": ""
  },
  "s0066": {
    "chinese": "今吾於爵非輕也，吏獨安取此！",
    "literal": "",
    "idiomatic": ""
  },
  "s0067": {
    "chinese": "且法以有功勞行田宅，今小吏未嘗從軍者多滿，而有功者顧不得，背公立私，守尉長吏教訓甚不善。",
    "literal": "",
    "idiomatic": ""
  },
  "s0068": {
    "chinese": "其令諸吏善遇高爵，稱吾 意。",
    "literal": "",
    "idiomatic": ""
  },
  "s0069": {
    "chinese": "且廉問，有不如吾詔者，以重論之。」",
    "literal": "",
    "idiomatic": ""
  },
  "s0070": {
    "chinese": "帝置酒雒陽南宮。",
    "literal": "",
    "idiomatic": ""
  },
  "s0071": {
    "chinese": "上曰：「通侯諸將毋敢隱朕，皆言其情。",
    "literal": "",
    "idiomatic": ""
  },
  "s0072": {
    "chinese": "吾所以有天下者何？",
    "literal": "",
    "idiomatic": ""
  },
  "s0073": {
    "chinese": "項氏之所以失天下者 何？」",
    "literal": "",
    "idiomatic": ""
  },
  "s0074": {
    "chinese": "高起、王陵對曰：「陛下嫚而侮人，項羽仁而敬人。",
    "literal": "",
    "idiomatic": ""
  },
  "s0075": {
    "chinese": "然陛下使人攻城略地，所降下者，因以與之，與天下同利也。",
    "literal": "",
    "idiomatic": ""
  },
  "s0076": {
    "chinese": "項羽妒賢嫉能，有功者害之，賢者疑之，戰 勝而不與人功，得地而不與人利，此其所以失天下也。」",
    "literal": "",
    "idiomatic": ""
  },
  "s0077": {
    "chinese": "上曰：「公知其一，未知其二。",
    "literal": "",
    "idiomatic": ""
  },
  "s0078": {
    "chinese": "夫運籌帷幄之中，決勝千里之外，吾不如子房；",
    "literal": "",
    "idiomatic": ""
  },
  "s0079": {
    "chinese": "填國家，撫百姓，給餉餽， 不絕糧道，吾不如蕭何；",
    "literal": "",
    "idiomatic": ""
  },
  "s0080": {
    "chinese": "連百萬之眾，戰必勝，攻必取，吾不如韓信。",
    "literal": "",
    "idiomatic": ""
  },
  "s0081": {
    "chinese": "三者皆人傑，吾能用之，此吾所以取天下者也。",
    "literal": "",
    "idiomatic": ""
  },
  "s0082": {
    "chinese": "項羽有一范增而不能用，此所以為我禽也。」",
    "literal": "",
    "idiomatic": ""
  },
  "s0083": {
    "chinese": " 群臣說服。",
    "literal": "",
    "idiomatic": ""
  },
  "s0084": {
    "chinese": "初，田橫歸彭越。",
    "literal": "",
    "idiomatic": ""
  },
  "s0085": {
    "chinese": "項羽已滅，橫懼誅，與賓客亡入海。",
    "literal": "",
    "idiomatic": ""
  },
  "s0086": {
    "chinese": "上恐其久為亂，遣使者赦橫，曰：「橫來，大者王，小者侯；",
    "literal": "",
    "idiomatic": ""
  },
  "s0087": {
    "chinese": "不來，且發兵加誅。」",
    "literal": "",
    "idiomatic": ""
  },
  "s0088": {
    "chinese": "橫懼，乘傳詣雒陽，未至三十里，自殺。",
    "literal": "",
    "idiomatic": ""
  },
  "s0089": {
    "chinese": "上壯其節，為流涕，發卒二千人，以王禮葬焉。",
    "literal": "",
    "idiomatic": ""
  },
  "s0090": {
    "chinese": "戍卒婁敬求見，說上曰：「陛下取天下與周異，而都雒陽，不便，不如入關，據秦之固。」",
    "literal": "",
    "idiomatic": ""
  },
  "s0091": {
    "chinese": "上以問張良，良因勸上。",
    "literal": "",
    "idiomatic": ""
  },
  "s0092": {
    "chinese": "是日，車駕西都長安。",
    "literal": "",
    "idiomatic": ""
  },
  "s0093": {
    "chinese": "拜婁敬為奉春君，賜姓劉氏。",
    "literal": "",
    "idiomatic": ""
  },
  "s0094": {
    "chinese": "六月壬辰，大赦天下。",
    "literal": "",
    "idiomatic": ""
  },
  "s0095": {
    "chinese": "秋七月，燕王臧荼反，上自將征之。",
    "literal": "",
    "idiomatic": ""
  },
  "s0096": {
    "chinese": "九月，虜荼。",
    "literal": "",
    "idiomatic": ""
  },
  "s0097": {
    "chinese": "詔諸侯王視有功者立以為燕王。",
    "literal": "",
    "idiomatic": ""
  },
  "s0098": {
    "chinese": "荊王臣信等十人皆曰：「太尉長安侯盧綰功最多，請立以為燕王。」",
    "literal": "",
    "idiomatic": ""
  },
  "s0099": {
    "chinese": "使丞相噲將兵平代地。",
    "literal": "",
    "idiomatic": ""
  },
  "s0100": {
    "chinese": "利幾反，上自擊破之。",
    "literal": "",
    "idiomatic": ""
  },
  "s0101": {
    "chinese": "利幾者，項羽將。",
    "literal": "",
    "idiomatic": ""
  },
  "s0102": {
    "chinese": "羽敗，利幾為陳令，降，上侯之潁川。",
    "literal": "",
    "idiomatic": ""
  },
  "s0103": {
    "chinese": "上至雒陽，舉通侯籍召之，而利幾恐，反。",
    "literal": "",
    "idiomatic": ""
  },
  "s0104": {
    "chinese": "後九月，徙諸侯子關中。",
    "literal": "",
    "idiomatic": ""
  },
  "s0105": {
    "chinese": "治長樂宮。",
    "literal": "",
    "idiomatic": ""
  },
  "s0106": {
    "chinese": "六年冬十月，令天下縣邑城。",
    "literal": "",
    "idiomatic": ""
  },
  "s0107": {
    "chinese": "人告楚王信謀反，上問左右，左右爭欲擊之。",
    "literal": "",
    "idiomatic": ""
  },
  "s0108": {
    "chinese": "用陳平計，乃偽游雲夢。",
    "literal": "",
    "idiomatic": ""
  },
  "s0109": {
    "chinese": "十二月，會諸侯于陳，楚王信迎謁，因執之。",
    "literal": "",
    "idiomatic": ""
  },
  "s0110": {
    "chinese": "詔曰：「",
    "literal": "",
    "idiomatic": ""
  },
  "s0111": {
    "chinese": "天下既安，豪桀有功者封侯，新立，未能盡圖其功。",
    "literal": "",
    "idiomatic": ""
  },
  "s0112": {
    "chinese": "身居軍九年，或未習法令，或以其故犯法，大者死 刑，吾甚憐之。",
    "literal": "",
    "idiomatic": ""
  },
  "s0113": {
    "chinese": "其赦天下。」",
    "literal": "",
    "idiomatic": ""
  },
  "s0114": {
    "chinese": "田肯賀上曰：「甚善，陛下得韓信，又治秦中。",
    "literal": "",
    "idiomatic": ""
  },
  "s0115": {
    "chinese": "秦，形勝之國也，帶河阻山，縣隔千里，持戟百萬，秦得百二焉。",
    "literal": "",
    "idiomatic": ""
  },
  "s0116": {
    "chinese": "地勢便利，其以下兵 於諸侯，譬猶居高屋之上建瓴水也。",
    "literal": "",
    "idiomatic": ""
  },
  "s0117": {
    "chinese": "夫齊，東有琅邪、即墨之饒，南有泰山之固，西有濁河之限，北有勃海之利，地方二千里，持戟百萬，縣隔千里之外，齊得十二 焉。",
    "literal": "",
    "idiomatic": ""
  },
  "s0118": {
    "chinese": "此東西秦也。",
    "literal": "",
    "idiomatic": ""
  },
  "s0119": {
    "chinese": "非親子弟，莫可使王齊者。」",
    "literal": "",
    "idiomatic": ""
  },
  "s0120": {
    "chinese": "上曰：「善。」",
    "literal": "",
    "idiomatic": ""
  },
  "s0121": {
    "chinese": "賜金五百斤。",
    "literal": "",
    "idiomatic": ""
  },
  "s0122": {
    "chinese": "上還至雒陽，赦韓信，封為淮陰侯。",
    "literal": "",
    "idiomatic": ""
  },
  "s0123": {
    "chinese": "甲申，始剖符封功臣曹參等為通侯。",
    "literal": "",
    "idiomatic": ""
  },
  "s0124": {
    "chinese": "詔曰：「齊，古之建國也，今為郡縣，其復以為諸侯。",
    "literal": "",
    "idiomatic": ""
  },
  "s0125": {
    "chinese": "將軍劉賈數有 大功，及擇寬惠脩絜者，王齊、荊地。」",
    "literal": "",
    "idiomatic": ""
  },
  "s0126": {
    "chinese": "春正月丙午，韓王信等奏請以故東陽郡、鄣郡、吳郡五十三縣立劉賈為荊王，以碭郡、薛郡、郯郡三十六縣立弟文信君交為 楚王。",
    "literal": "",
    "idiomatic": ""
  },
  "s0127": {
    "chinese": "壬子，以雲中、鴈門、代郡五十三縣立兄宜信侯喜為代王，以膠東、膠西、臨淄、濟北、博陽、城陽郡七十三縣立子肥為齊王，以太原郡三十一縣為韓國，徙 韓王信都晉陽。",
    "literal": "",
    "idiomatic": ""
  },
  "s0128": {
    "chinese": "上已封大功臣三十餘人，其餘爭功，未得行封。",
    "literal": "",
    "idiomatic": ""
  },
  "s0129": {
    "chinese": "上居南宮，從復道上見諸將往往耦語，以問張良。",
    "literal": "",
    "idiomatic": ""
  },
  "s0130": {
    "chinese": "良曰： 「陛下與此屬共取天下，今已為天子，而所封皆故人所愛，所誅皆平生仇怨。",
    "literal": "",
    "idiomatic": ""
  },
  "s0131": {
    "chinese": "今軍吏計功，以天下為不足用遍封，而恐以過失及誅，故相聚謀反耳。」",
    "literal": "",
    "idiomatic": ""
  },
  "s0132": {
    "chinese": "上曰：「為之 奈何？」",
    "literal": "",
    "idiomatic": ""
  },
  "s0133": {
    "chinese": "良曰：「取上素所不快，計群臣所共知最甚者一人，先封以示群臣。」",
    "literal": "",
    "idiomatic": ""
  },
  "s0134": {
    "chinese": "三月，上置酒，封雍齒，因趣丞相急定功行封。",
    "literal": "",
    "idiomatic": ""
  },
  "s0135": {
    "chinese": "罷酒，群臣皆喜，曰：「雍齒且侯， 吾屬亡患矣！」",
    "literal": "",
    "idiomatic": ""
  },
  "s0136": {
    "chinese": "上歸櫟陽，五日一朝太公。",
    "literal": "",
    "idiomatic": ""
  },
  "s0137": {
    "chinese": "太公家令說太公曰：「天亡二日，土亡二王。",
    "literal": "",
    "idiomatic": ""
  },
  "s0138": {
    "chinese": "皇帝雖子，人主也；",
    "literal": "",
    "idiomatic": ""
  },
  "s0139": {
    "chinese": "太公雖父， 人臣也。",
    "literal": "",
    "idiomatic": ""
  },
  "s0140": {
    "chinese": "奈何令人主拜人臣！",
    "literal": "",
    "idiomatic": ""
  },
  "s0141": {
    "chinese": "如此，則威重不行。」",
    "literal": "",
    "idiomatic": ""
  },
  "s0142": {
    "chinese": "後上朝，太公擁彗，迎門卻行。",
    "literal": "",
    "idiomatic": ""
  },
  "s0143": {
    "chinese": "上大驚，下扶太公。",
    "literal": "",
    "idiomatic": ""
  },
  "s0144": {
    "chinese": "太公曰：「帝，人主，奈何以我亂天下法！」",
    "literal": "",
    "idiomatic": ""
  },
  "s0145": {
    "chinese": "於是上心善家 令言，賜黃金五百斤。",
    "literal": "",
    "idiomatic": ""
  },
  "s0146": {
    "chinese": "夏五月丙午，詔曰：「人之至親，莫親於父子，故父有天下傳歸於子，子有天下尊歸於父，此人道之極也。",
    "literal": "",
    "idiomatic": ""
  },
  "s0147": {
    "chinese": "前日天下大亂，兵革並起，萬民苦 殃，朕親被堅執銳，自帥士卒，犯危難，平暴亂，立諸侯，偃兵息民，天下大安，此皆太公之教訓也。",
    "literal": "",
    "idiomatic": ""
  },
  "s0148": {
    "chinese": "諸王、通侯、將軍、群卿、大夫已尊朕為皇帝，而太公未有 號。",
    "literal": "",
    "idiomatic": ""
  },
  "s0149": {
    "chinese": "今上尊太公曰太上皇。」",
    "literal": "",
    "idiomatic": ""
  },
  "s0150": {
    "chinese": "秋九月，匈奴圍韓王信於馬邑，信降匈奴。",
    "literal": "",
    "idiomatic": ""
  },
  "s0151": {
    "chinese": "七年冬十月，上自將擊韓王信於銅鞮，斬其將。",
    "literal": "",
    "idiomatic": ""
  },
  "s0152": {
    "chinese": "信亡走匈奴，與其將曼丘臣、王黃共立故趙後趙利為王，收信散兵，與匈奴共距漢。",
    "literal": "",
    "idiomatic": ""
  },
  "s0153": {
    "chinese": "上從晉陽連戰，乘勝逐北，至樓煩，會大寒，士卒墮指者什二三。",
    "literal": "",
    "idiomatic": ""
  },
  "s0154": {
    "chinese": "遂至平城，為匈奴所圍，七日，用陳平祕計得出。",
    "literal": "",
    "idiomatic": ""
  },
  "s0155": {
    "chinese": "使樊噲留定代地。",
    "literal": "",
    "idiomatic": ""
  },
  "s0156": {
    "chinese": "十二月，上還過趙，不禮趙王。",
    "literal": "",
    "idiomatic": ""
  },
  "s0157": {
    "chinese": "是月，匈奴攻代，代王喜棄國，自歸雒陽，赦為合陽侯。",
    "literal": "",
    "idiomatic": ""
  },
  "s0158": {
    "chinese": "辛卯，立子如意為代王。",
    "literal": "",
    "idiomatic": ""
  },
  "s0159": {
    "chinese": "春，令郎中有罪耐以上，請之。",
    "literal": "",
    "idiomatic": ""
  },
  "s0160": {
    "chinese": "民產子，復勿事二歲。",
    "literal": "",
    "idiomatic": ""
  },
  "s0161": {
    "chinese": "二月，至長安。",
    "literal": "",
    "idiomatic": ""
  },
  "s0162": {
    "chinese": "蕭何治未央宮，立東闕、北闕、前殿、武庫、大倉。",
    "literal": "",
    "idiomatic": ""
  },
  "s0163": {
    "chinese": "上見其壯麗，甚怒，謂何曰：「天下 匈匈，勞苦數歲，成敗未可知，是何治宮室過度也！」",
    "literal": "",
    "idiomatic": ""
  },
  "s0164": {
    "chinese": "何曰：「天下方未定，故可因以就宮室。",
    "literal": "",
    "idiomatic": ""
  },
  "s0165": {
    "chinese": "且夫天子以四海為家，非令壯麗亡以重威，且亡令後世有以加也。」",
    "literal": "",
    "idiomatic": ""
  },
  "s0166": {
    "chinese": " 上說。",
    "literal": "",
    "idiomatic": ""
  },
  "s0167": {
    "chinese": "自櫟陽徙都長安。",
    "literal": "",
    "idiomatic": ""
  },
  "s0168": {
    "chinese": "置宗正宮以序九族。",
    "literal": "",
    "idiomatic": ""
  },
  "s0169": {
    "chinese": "夏四月，行如雒陽。",
    "literal": "",
    "idiomatic": ""
  },
  "s0170": {
    "chinese": "八年冬，上東擊韓信餘寇於東垣。",
    "literal": "",
    "idiomatic": ""
  },
  "s0171": {
    "chinese": "還過趙，趙相貫高等恥上不禮其王，陰謀欲弒上。",
    "literal": "",
    "idiomatic": ""
  },
  "s0172": {
    "chinese": "上欲宿，心動，問「縣名何？」",
    "literal": "",
    "idiomatic": ""
  },
  "s0173": {
    "chinese": "曰：「柏人。」",
    "literal": "",
    "idiomatic": ""
  },
  "s0174": {
    "chinese": "上曰：「柏人者，迫於人也。」",
    "literal": "",
    "idiomatic": ""
  },
  "s0175": {
    "chinese": "去弗宿。",
    "literal": "",
    "idiomatic": ""
  },
  "s0176": {
    "chinese": "十一月，令士卒從軍死者為槥，歸其縣，縣給衣衾棺葬具，祠以少牢，長吏視葬。",
    "literal": "",
    "idiomatic": ""
  },
  "s0177": {
    "chinese": "十二月，行自東垣至。",
    "literal": "",
    "idiomatic": ""
  },
  "s0178": {
    "chinese": "春三月，行如雒陽。",
    "literal": "",
    "idiomatic": ""
  },
  "s0179": {
    "chinese": "令吏卒從軍至平城及守城邑者皆復終身勿事。",
    "literal": "",
    "idiomatic": ""
  },
  "s0180": {
    "chinese": "爵非公乘以上毋得冠劉氏冠。",
    "literal": "",
    "idiomatic": ""
  },
  "s0181": {
    "chinese": "賈人毋得衣錦繡綺縠絺紵钛，操兵，乘騎馬。",
    "literal": "",
    "idiomatic": ""
  },
  "s0182": {
    "chinese": "秋八月，吏有罪未發覺者，赦之。",
    "literal": "",
    "idiomatic": ""
  },
  "s0183": {
    "chinese": "九月，行自雒陽至，淮南王、梁王、趙王、楚王皆從。",
    "literal": "",
    "idiomatic": ""
  },
  "s0184": {
    "chinese": "九年冬十月，淮南王、梁王、趙王、楚王朝未央宮，置酒前殿。",
    "literal": "",
    "idiomatic": ""
  },
  "s0185": {
    "chinese": "上奉玉卮為太上皇壽，曰：「始大人常以臣亡賴，不能治產業，不如仲力。",
    "literal": "",
    "idiomatic": ""
  },
  "s0186": {
    "chinese": "今某之業所就孰與仲多？」",
    "literal": "",
    "idiomatic": ""
  },
  "s0187": {
    "chinese": "殿上群臣皆稱萬歲，大笑為樂。",
    "literal": "",
    "idiomatic": ""
  },
  "s0188": {
    "chinese": "十一月，徙齊楚大族昭氏、屈氏、景氏、懷氏、田氏五姓關中，與利田宅。",
    "literal": "",
    "idiomatic": ""
  },
  "s0189": {
    "chinese": "十二月，行如雒陽。",
    "literal": "",
    "idiomatic": ""
  },
  "s0190": {
    "chinese": "貫高等謀逆發覺，逮捕高等，并捕趙王敖下獄。",
    "literal": "",
    "idiomatic": ""
  },
  "s0191": {
    "chinese": "詔敢有隨王，罪三族。",
    "literal": "",
    "idiomatic": ""
  },
  "s0192": {
    "chinese": "郎中田叔、孟舒等十人自髡鉗為王家奴，從王就獄。",
    "literal": "",
    "idiomatic": ""
  },
  "s0193": {
    "chinese": "王實不知其謀。",
    "literal": "",
    "idiomatic": ""
  },
  "s0194": {
    "chinese": "春正月，廢趙王敖為宣平侯。",
    "literal": "",
    "idiomatic": ""
  },
  "s0195": {
    "chinese": "徙代王如意為趙王，王趙國。",
    "literal": "",
    "idiomatic": ""
  },
  "s0196": {
    "chinese": "丙寅，前有罪殊死以下，皆赦之。",
    "literal": "",
    "idiomatic": ""
  },
  "s0197": {
    "chinese": "二月，行自雒陽至。",
    "literal": "",
    "idiomatic": ""
  },
  "s0198": {
    "chinese": "賢趙臣田叔、孟舒等十人，召見與語，漢廷臣無能出其右者。",
    "literal": "",
    "idiomatic": ""
  },
  "s0199": {
    "chinese": "上說，盡拜為郡守、諸侯相。",
    "literal": "",
    "idiomatic": ""
  },
  "s0200": {
    "chinese": "夏六月乙未晦，日有食之。",
    "literal": "",
    "idiomatic": ""
  },
  "s0201": {
    "chinese": "十年冬十月，淮南王、燕王、荊王、梁王、楚王、齊王、長沙王來朝。",
    "literal": "",
    "idiomatic": ""
  },
  "s0202": {
    "chinese": "夏五月，太上皇后崩。",
    "literal": "",
    "idiomatic": ""
  },
  "s0203": {
    "chinese": "秋七月癸卯，太上皇崩，葬萬年。",
    "literal": "",
    "idiomatic": ""
  },
  "s0204": {
    "chinese": "赦櫟陽囚死罪以下。",
    "literal": "",
    "idiomatic": ""
  },
  "s0205": {
    "chinese": "八月，令諸侯王皆立太上皇廟于國都。",
    "literal": "",
    "idiomatic": ""
  },
  "s0206": {
    "chinese": "九月，代相國陳豨反。",
    "literal": "",
    "idiomatic": ""
  },
  "s0207": {
    "chinese": "上曰：「豨嘗為吾使，甚有信。",
    "literal": "",
    "idiomatic": ""
  },
  "s0208": {
    "chinese": "代地吾所急，故封豨為列侯，以相國守代，今乃與 王黃等劫掠代地！",
    "literal": "",
    "idiomatic": ""
  },
  "s0209": {
    "chinese": "吏民非有罪也，能去豨、黃來歸者，皆赦之。」",
    "literal": "",
    "idiomatic": ""
  },
  "s0210": {
    "chinese": "上自東，至邯鄲。",
    "literal": "",
    "idiomatic": ""
  },
  "s0211": {
    "chinese": "上喜曰：「豨不南據邯鄲而阻漳水，吾知其亡能為矣。」",
    "literal": "",
    "idiomatic": ""
  },
  "s0212": {
    "chinese": "趙相周昌奏常山二十五 城亡其二十城，請誅守尉。",
    "literal": "",
    "idiomatic": ""
  },
  "s0213": {
    "chinese": "上曰：「守尉反乎？」",
    "literal": "",
    "idiomatic": ""
  },
  "s0214": {
    "chinese": "對曰：「不。」",
    "literal": "",
    "idiomatic": ""
  },
  "s0215": {
    "chinese": "上曰：「是力不足，亡罪。」",
    "literal": "",
    "idiomatic": ""
  },
  "s0216": {
    "chinese": "上令周昌選趙壯士可令將者，白見四人。",
    "literal": "",
    "idiomatic": ""
  },
  "s0217": {
    "chinese": "上嫚罵曰：「豎子能為將 乎！」",
    "literal": "",
    "idiomatic": ""
  },
  "s0218": {
    "chinese": "四人慚，皆伏地。",
    "literal": "",
    "idiomatic": ""
  },
  "s0219": {
    "chinese": "上封各千戶，以為將。",
    "literal": "",
    "idiomatic": ""
  },
  "s0220": {
    "chinese": "左右諫曰：「從入蜀漢，伐楚，賞未遍行，今封此，何功？」",
    "literal": "",
    "idiomatic": ""
  },
  "s0221": {
    "chinese": "上曰：「非汝所知。",
    "literal": "",
    "idiomatic": ""
  },
  "s0222": {
    "chinese": "陳豨反，趙代地皆豨有。",
    "literal": "",
    "idiomatic": ""
  },
  "s0223": {
    "chinese": "吾以羽檄 徵天下兵，未有至者，今計唯獨邯鄲中兵耳。",
    "literal": "",
    "idiomatic": ""
  },
  "s0224": {
    "chinese": "吾何愛四千戶，不以慰趙子弟！」",
    "literal": "",
    "idiomatic": ""
  },
  "s0225": {
    "chinese": "皆曰：「善。」",
    "literal": "",
    "idiomatic": ""
  },
  "s0226": {
    "chinese": "又求「樂毅有後乎？」",
    "literal": "",
    "idiomatic": ""
  },
  "s0227": {
    "chinese": "得其孫叔，封之樂鄉，號華成君。",
    "literal": "",
    "idiomatic": ""
  },
  "s0228": {
    "chinese": "問豨將，皆 故賈人。",
    "literal": "",
    "idiomatic": ""
  },
  "s0229": {
    "chinese": "上曰：「吾知與之矣。」",
    "literal": "",
    "idiomatic": ""
  },
  "s0230": {
    "chinese": "乃多以金購豨將，豨將多降。",
    "literal": "",
    "idiomatic": ""
  },
  "s0231": {
    "chinese": "十一年冬，上在邯鄲。",
    "literal": "",
    "idiomatic": ""
  },
  "s0232": {
    "chinese": "豨將侯敞將萬餘人游行，王黃將騎千餘軍曲逆，張春將卒萬餘人度河攻聊城。",
    "literal": "",
    "idiomatic": ""
  },
  "s0233": {
    "chinese": "漢將 軍郭蒙與齊將擊，大破之。",
    "literal": "",
    "idiomatic": ""
  },
  "s0234": {
    "chinese": "太尉周勃道太原入定代地，至馬邑，馬邑不下，攻殘之。",
    "literal": "",
    "idiomatic": ""
  },
  "s0235": {
    "chinese": "豨將趙利守東垣，高祖攻之不下。",
    "literal": "",
    "idiomatic": ""
  },
  "s0236": {
    "chinese": "卒罵，上怒。",
    "literal": "",
    "idiomatic": ""
  },
  "s0237": {
    "chinese": "城降，卒罵者斬之。",
    "literal": "",
    "idiomatic": ""
  },
  "s0238": {
    "chinese": "諸縣堅守不 降反寇者，復租賦三歲。",
    "literal": "",
    "idiomatic": ""
  },
  "s0239": {
    "chinese": "春正月，淮陰侯韓信謀反長安，夷三族。",
    "literal": "",
    "idiomatic": ""
  },
  "s0240": {
    "chinese": "將軍柴武斬韓王信於參合。",
    "literal": "",
    "idiomatic": ""
  },
  "s0241": {
    "chinese": "上還雒陽。",
    "literal": "",
    "idiomatic": ""
  },
  "s0242": {
    "chinese": "詔曰：「代地居常山之北，與夷狄邊，趙乃從山南有之，遠，數有胡寇，難以為國。",
    "literal": "",
    "idiomatic": ""
  },
  "s0243": {
    "chinese": "頗取山南 太原之地益屬代，代之雲中以西為雲中郡，則代受邊寇益少矣。",
    "literal": "",
    "idiomatic": ""
  },
  "s0244": {
    "chinese": "王、相國、通侯、吏二千石擇可立為代王者。」",
    "literal": "",
    "idiomatic": ""
  },
  "s0245": {
    "chinese": "燕王綰、相國何等三十三人皆曰：「子恆賢知溫良， 請立以為代王，都晉陽。」",
    "literal": "",
    "idiomatic": ""
  },
  "s0246": {
    "chinese": "大赦天下。",
    "literal": "",
    "idiomatic": ""
  },
  "s0247": {
    "chinese": "二月，詔曰：「欲省賦甚。",
    "literal": "",
    "idiomatic": ""
  },
  "s0248": {
    "chinese": "今獻未有程，吏或多賦以為獻，而諸侯王尤多，民疾之。",
    "literal": "",
    "idiomatic": ""
  },
  "s0249": {
    "chinese": "令諸侯王、通侯常以 十月朝獻，及郡各以其口數率，人歲六十三錢，以給獻費。」",
    "literal": "",
    "idiomatic": ""
  },
  "s0250": {
    "chinese": "又曰：「蓋聞王者莫高於周文，伯者莫高於齊桓，皆待賢人而成名。",
    "literal": "",
    "idiomatic": ""
  },
  "s0251": {
    "chinese": "今天下賢者智能豈特古之人乎？",
    "literal": "",
    "idiomatic": ""
  },
  "s0252": {
    "chinese": "患 在人主不交故也，士奚由進！",
    "literal": "",
    "idiomatic": ""
  },
  "s0253": {
    "chinese": "今吾以天之靈，賢士大夫定有天下，以為一家，欲其長久，世世奉宗廟亡絕也。",
    "literal": "",
    "idiomatic": ""
  },
  "s0254": {
    "chinese": "賢人已與我共平之矣，而不與吾共安利之，可乎？",
    "literal": "",
    "idiomatic": ""
  },
  "s0255": {
    "chinese": "賢士 大夫有肯從我游者，吾能尊顯之。",
    "literal": "",
    "idiomatic": ""
  },
  "s0256": {
    "chinese": "布告天下，使明知朕意。",
    "literal": "",
    "idiomatic": ""
  },
  "s0257": {
    "chinese": "御史大夫昌下相國，相國酇侯下諸侯王，御史中執法下郡守，其有意稱明德者，必身勸，為之駕，遣詣相 國府，署行、義、年。",
    "literal": "",
    "idiomatic": ""
  },
  "s0258": {
    "chinese": "有而弗言，覺，免。",
    "literal": "",
    "idiomatic": ""
  },
  "s0259": {
    "chinese": "年老癃病，勿遣。」",
    "literal": "",
    "idiomatic": ""
  },
  "s0260": {
    "chinese": "三月，梁王彭越謀反，夷三族。",
    "literal": "",
    "idiomatic": ""
  },
  "s0261": {
    "chinese": "詔曰：「擇可以為梁王、淮陽王者。」",
    "literal": "",
    "idiomatic": ""
  },
  "s0262": {
    "chinese": "燕王綰、相國何等請立子恢為梁王，子友為淮陽王。",
    "literal": "",
    "idiomatic": ""
  },
  "s0263": {
    "chinese": "罷東郡，頗益梁；",
    "literal": "",
    "idiomatic": ""
  },
  "s0264": {
    "chinese": "罷潁川郡，頗益淮陽。",
    "literal": "",
    "idiomatic": ""
  },
  "s0265": {
    "chinese": "夏四月，行自雒陽至。",
    "literal": "",
    "idiomatic": ""
  },
  "s0266": {
    "chinese": "令豐人徙關中者皆復終身。",
    "literal": "",
    "idiomatic": ""
  },
  "s0267": {
    "chinese": "五月，詔曰：「粵人之俗，好相攻擊，前時秦徙中縣之民南方三郡，使與百粵雜處。",
    "literal": "",
    "idiomatic": ""
  },
  "s0268": {
    "chinese": "會天下誅秦，南海尉它居南方長治之，甚有文理，中縣人以故不耗減，粵人相攻擊之俗益止，俱賴其力。",
    "literal": "",
    "idiomatic": ""
  },
  "s0269": {
    "chinese": "今立它為南粵王。」",
    "literal": "",
    "idiomatic": ""
  },
  "s0270": {
    "chinese": "使陸賈即授璽綬。",
    "literal": "",
    "idiomatic": ""
  },
  "s0271": {
    "chinese": "它稽首稱臣。",
    "literal": "",
    "idiomatic": ""
  },
  "s0272": {
    "chinese": "六月，令士卒從入蜀、漢、關中者皆復終身。",
    "literal": "",
    "idiomatic": ""
  },
  "s0273": {
    "chinese": "秋七月，淮南王布反。",
    "literal": "",
    "idiomatic": ""
  },
  "s0274": {
    "chinese": "上問諸將，滕公言故楚令尹薛公有籌策。",
    "literal": "",
    "idiomatic": ""
  },
  "s0275": {
    "chinese": "上見公，薛公言布形勢，上善之，封薛公 千戶。",
    "literal": "",
    "idiomatic": ""
  },
  "s0276": {
    "chinese": "詔王、相國擇可立為淮南王者，群臣請立子長為王。",
    "literal": "",
    "idiomatic": ""
  },
  "s0277": {
    "chinese": "上乃發上郡、北地、隴西車騎，巴蜀材官及中尉卒三萬人為皇太子衛，軍霸上。",
    "literal": "",
    "idiomatic": ""
  },
  "s0278": {
    "chinese": "布果如薛公言，東擊殺荊 王劉賈，劫其兵，度淮擊楚，楚王交走入薛。",
    "literal": "",
    "idiomatic": ""
  },
  "s0279": {
    "chinese": "上赦天下死罪以下，皆令從軍；",
    "literal": "",
    "idiomatic": ""
  },
  "s0280": {
    "chinese": "徵諸侯兵，上自將以擊布。",
    "literal": "",
    "idiomatic": ""
  },
  "s0281": {
    "chinese": "十二年冬十月，上破布軍于會缶，布走，令別將追之。",
    "literal": "",
    "idiomatic": ""
  },
  "s0282": {
    "chinese": "上還，過沛，留，置酒沛宮，悉召故人父老子弟佐酒。",
    "literal": "",
    "idiomatic": ""
  },
  "s0283": {
    "chinese": "發沛中兒得百二十人，教之歌。",
    "literal": "",
    "idiomatic": ""
  },
  "s0284": {
    "chinese": "酒酣，上擊筑，自 歌曰：「大風起兮雲飛揚，威加海內兮歸故鄉，安得猛士兮守四方！」",
    "literal": "",
    "idiomatic": ""
  },
  "s0285": {
    "chinese": "令兒皆和習之。",
    "literal": "",
    "idiomatic": ""
  },
  "s0286": {
    "chinese": "上乃起舞，忼慨傷懷，泣數行下。",
    "literal": "",
    "idiomatic": ""
  },
  "s0287": {
    "chinese": "謂沛父兄曰：「游子悲故鄉。",
    "literal": "",
    "idiomatic": ""
  },
  "s0288": {
    "chinese": "吾雖都關中， 萬歲之後吾魂魄猶思樂沛。",
    "literal": "",
    "idiomatic": ""
  },
  "s0289": {
    "chinese": "且朕自沛公以誅暴逆，遂有天下，其以沛為朕湯沐邑，復其民，世世無有所與。」",
    "literal": "",
    "idiomatic": ""
  },
  "s0290": {
    "chinese": "沛父老諸母故人日樂飲極歡，道舊故為笑樂。",
    "literal": "",
    "idiomatic": ""
  },
  "s0291": {
    "chinese": "十餘日， 上欲去，沛父兄固請。",
    "literal": "",
    "idiomatic": ""
  },
  "s0292": {
    "chinese": "上曰：「吾人眾多，父兄不能給。」",
    "literal": "",
    "idiomatic": ""
  },
  "s0293": {
    "chinese": "乃去。",
    "literal": "",
    "idiomatic": ""
  },
  "s0294": {
    "chinese": "沛中空縣皆之邑西獻。",
    "literal": "",
    "idiomatic": ""
  },
  "s0295": {
    "chinese": "上留止，張飲三日。",
    "literal": "",
    "idiomatic": ""
  },
  "s0296": {
    "chinese": "沛父兄皆頓首曰：「沛幸得復，豐未得，唯陛下哀 矜。」",
    "literal": "",
    "idiomatic": ""
  },
  "s0297": {
    "chinese": "上曰：「豐者，吾所生長，極不忘耳。",
    "literal": "",
    "idiomatic": ""
  },
  "s0298": {
    "chinese": "吾特以其為雍齒故反我為魏。」",
    "literal": "",
    "idiomatic": ""
  },
  "s0299": {
    "chinese": "沛父兄固請之，乃并復豐，比沛。",
    "literal": "",
    "idiomatic": ""
  },
  "s0300": {
    "chinese": "漢別將擊布軍洮水南北，皆大破之，追斬布番陽。",
    "literal": "",
    "idiomatic": ""
  },
  "s0301": {
    "chinese": "周勃定代，斬陳豨於當城。",
    "literal": "",
    "idiomatic": ""
  },
  "s0302": {
    "chinese": "詔曰：「吳，古之建國也，日者荊王兼有其地，今死亡後。",
    "literal": "",
    "idiomatic": ""
  },
  "s0303": {
    "chinese": "朕欲復立吳王，其議可者。」",
    "literal": "",
    "idiomatic": ""
  },
  "s0304": {
    "chinese": "長沙王臣等言：「沛侯濞重厚，請立為吳王。」",
    "literal": "",
    "idiomatic": ""
  },
  "s0305": {
    "chinese": "已拜，上召謂濞曰：「汝狀有反相。」",
    "literal": "",
    "idiomatic": ""
  },
  "s0306": {
    "chinese": "因拊其背，曰：「漢後五十年東南有亂，豈汝邪？",
    "literal": "",
    "idiomatic": ""
  },
  "s0307": {
    "chinese": "然天下同姓一家，汝慎毋反。」",
    "literal": "",
    "idiomatic": ""
  },
  "s0308": {
    "chinese": "濞頓首曰：「不敢。」",
    "literal": "",
    "idiomatic": ""
  },
  "s0309": {
    "chinese": "十一月，行自淮南還。",
    "literal": "",
    "idiomatic": ""
  },
  "s0310": {
    "chinese": "過魯，以大牢祠孔子。",
    "literal": "",
    "idiomatic": ""
  },
  "s0311": {
    "chinese": "十二月，詔曰：「秦皇帝、楚隱王、魏安釐王、齊愍王、趙悼襄王皆絕亡後。",
    "literal": "",
    "idiomatic": ""
  },
  "s0312": {
    "chinese": "其與秦始皇帝守冢二十家，楚、魏、齊各十家，趙及魏公子亡忌各五家，令視其冢，復亡與它事。」",
    "literal": "",
    "idiomatic": ""
  },
  "s0313": {
    "chinese": " 陳豨降將言豨反時燕王盧綰使人之豨所陰謀。",
    "literal": "",
    "idiomatic": ""
  },
  "s0314": {
    "chinese": "上使辟陽侯審食其迎綰，綰稱疾。",
    "literal": "",
    "idiomatic": ""
  },
  "s0315": {
    "chinese": "食其言綰反有端。",
    "literal": "",
    "idiomatic": ""
  },
  "s0316": {
    "chinese": "春二 月，使樊噲、周勃將兵擊綰。",
    "literal": "",
    "idiomatic": ""
  },
  "s0317": {
    "chinese": "詔曰：「燕王綰與吾有故，愛之如子，聞與陳豨有謀，吾以為亡有，故使人迎綰。",
    "literal": "",
    "idiomatic": ""
  },
  "s0318": {
    "chinese": "綰稱疾不來，謀反明矣。",
    "literal": "",
    "idiomatic": ""
  },
  "s0319": {
    "chinese": "燕吏民非有罪也，賜其吏六 百石以上爵各一級。",
    "literal": "",
    "idiomatic": ""
  },
  "s0320": {
    "chinese": "與綰居，去來歸者，赦之，加爵亦一級。」",
    "literal": "",
    "idiomatic": ""
  },
  "s0321": {
    "chinese": "詔諸侯王議可立為燕王者，長沙王臣等請立子建為燕王。",
    "literal": "",
    "idiomatic": ""
  },
  "s0322": {
    "chinese": "詔曰：「南武侯織亦粵之世也，立以為南海王。」",
    "literal": "",
    "idiomatic": ""
  },
  "s0323": {
    "chinese": " 三月，詔曰：「吾立為天子，帝有天下，十二年于今矣。",
    "literal": "",
    "idiomatic": ""
  },
  "s0324": {
    "chinese": "與天下之豪士賢大夫共定天下，同安輯之。",
    "literal": "",
    "idiomatic": ""
  },
  "s0325": {
    "chinese": "其有 功者上致之王，次為列侯，下乃食邑。",
    "literal": "",
    "idiomatic": ""
  },
  "s0326": {
    "chinese": "而重臣之親，或為列侯，皆令自置吏，得賦斂，女子公主。",
    "literal": "",
    "idiomatic": ""
  },
  "s0327": {
    "chinese": "為列侯食邑者，皆佩之印，賜大第室。",
    "literal": "",
    "idiomatic": ""
  },
  "s0328": {
    "chinese": "吏二千石，徙之長安，受小 第室。",
    "literal": "",
    "idiomatic": ""
  },
  "s0329": {
    "chinese": "入蜀漢定三秦者，皆世世復。",
    "literal": "",
    "idiomatic": ""
  },
  "s0330": {
    "chinese": "吾於天下賢士功臣，可謂亡負矣。",
    "literal": "",
    "idiomatic": ""
  },
  "s0331": {
    "chinese": "其有不義背天子擅起兵者，與天下共伐誅之。",
    "literal": "",
    "idiomatic": ""
  },
  "s0332": {
    "chinese": "布告天下，使明知朕意。」",
    "literal": "",
    "idiomatic": ""
  },
  "s0333": {
    "chinese": "上擊布時，為流矢所中，行道疾。",
    "literal": "",
    "idiomatic": ""
  },
  "s0334": {
    "chinese": "疾甚，呂后迎良醫。",
    "literal": "",
    "idiomatic": ""
  },
  "s0335": {
    "chinese": "醫入見，上問醫。",
    "literal": "",
    "idiomatic": ""
  },
  "s0336": {
    "chinese": "曰：「疾可治不醫曰可治。」",
    "literal": "",
    "idiomatic": ""
  },
  "s0337": {
    "chinese": "於 是上嫚罵之，曰：「吾以布衣提三尺取天下，此非天命乎？",
    "literal": "",
    "idiomatic": ""
  },
  "s0338": {
    "chinese": "命乃在天，雖扁鵲何益！」",
    "literal": "",
    "idiomatic": ""
  },
  "s0339": {
    "chinese": "遂不使治疾，賜黃金五十斤，罷之。",
    "literal": "",
    "idiomatic": ""
  },
  "s0340": {
    "chinese": "呂后問曰：「陛下百歲後，蕭相國既死， 誰令代之？」",
    "literal": "",
    "idiomatic": ""
  },
  "s0341": {
    "chinese": "上曰：「曹參可。」",
    "literal": "",
    "idiomatic": ""
  },
  "s0342": {
    "chinese": "問其次，曰：「",
    "literal": "",
    "idiomatic": ""
  },
  "s0343": {
    "chinese": "王陵可，然少戇，陳平可以助之。",
    "literal": "",
    "idiomatic": ""
  },
  "s0344": {
    "chinese": "陳平知有餘，然難獨任。",
    "literal": "",
    "idiomatic": ""
  },
  "s0345": {
    "chinese": "周勃重厚少文，然安劉氏者必勃也，可令為太尉。」",
    "literal": "",
    "idiomatic": ""
  },
  "s0346": {
    "chinese": "呂后復問其次，上曰：「此後亦非乃所知也。」",
    "literal": "",
    "idiomatic": ""
  },
  "s0347": {
    "chinese": "盧綰與數千人居塞下候伺，幸上疾愈，自入謝。",
    "literal": "",
    "idiomatic": ""
  },
  "s0348": {
    "chinese": "夏四月甲辰，帝崩于長樂宮。",
    "literal": "",
    "idiomatic": ""
  },
  "s0349": {
    "chinese": "盧綰聞之，遂亡入匈奴。",
    "literal": "",
    "idiomatic": ""
  },
  "s0350": {
    "chinese": "呂后與審食其謀曰：「諸將故與帝為編戶民，北面為臣，心常鞅鞅，今乃事少主，非盡族是，天下不 安。」",
    "literal": "",
    "idiomatic": ""
  },
  "s0351": {
    "chinese": "以故不發喪。",
    "literal": "",
    "idiomatic": ""
  },
  "s0352": {
    "chinese": "人或聞，以語酈商。",
    "literal": "",
    "idiomatic": ""
  },
  "s0353": {
    "chinese": "酈商見審食其曰：「聞帝已崩，四日不發喪，欲誅諸將。",
    "literal": "",
    "idiomatic": ""
  },
  "s0354": {
    "chinese": "誠如此，天下危矣。",
    "literal": "",
    "idiomatic": ""
  },
  "s0355": {
    "chinese": "陳平、灌嬰將十萬守滎陽，樊噲、周勃將二十 萬定燕代，此聞帝崩，諸將皆誅，必連兵還鄉，以攻關中。",
    "literal": "",
    "idiomatic": ""
  },
  "s0356": {
    "chinese": "大臣內畔，諸將外反，亡可蹻足待也。」",
    "literal": "",
    "idiomatic": ""
  },
  "s0357": {
    "chinese": "審食其入言之，乃以丁未發喪，大赦天下。",
    "literal": "",
    "idiomatic": ""
  },
  "s0358": {
    "chinese": "五月丙寅，葬長陵。",
    "literal": "",
    "idiomatic": ""
  },
  "s0359": {
    "chinese": "已下，皇太子群臣皆反至太上皇廟。",
    "literal": "",
    "idiomatic": ""
  },
  "s0360": {
    "chinese": "群臣曰：「帝起細微，撥亂世反之正，平定天下，為漢太祖，功最高。」",
    "literal": "",
    "idiomatic": ""
  },
  "s0361": {
    "chinese": "上尊號曰高皇帝。",
    "literal": "",
    "idiomatic": ""
  },
  "s0362": {
    "chinese": "初，高祖不脩文學，而性明達，好謀，能聽，自監門戍卒，見之如舊。",
    "literal": "",
    "idiomatic": ""
  },
  "s0363": {
    "chinese": "初順民心作三章之約。",
    "literal": "",
    "idiomatic": ""
  },
  "s0364": {
    "chinese": "天下既定，命蕭何次律令，韓信申軍法，張蒼定章程，叔孫通制禮儀，陸賈造新語。",
    "literal": "",
    "idiomatic": ""
  },
  "s0365": {
    "chinese": "又與功臣剖符作誓，丹書鐵契，金匱石室，藏之宗廟。",
    "literal": "",
    "idiomatic": ""
  },
  "s0366": {
    "chinese": "雖日不暇給，規摹弘遠矣。",
    "literal": "",
    "idiomatic": ""
  }
}