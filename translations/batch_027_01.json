{
  "s0001": {
    "chinese": "凡貨，金錢布帛之用，夏殷以前其詳靡記云。",
    "literal": "",
    "idiomatic": ""
  },
  "s0002": {
    "chinese": "太公為周立九府圜法：黃金方寸，而重一斤；",
    "literal": "",
    "idiomatic": ""
  },
  "s0003": {
    "chinese": "錢圜函方，輕重以銖；",
    "literal": "",
    "idiomatic": ""
  },
  "s0004": {
    "chinese": "布帛廣二尺二寸為幅，長四丈為匹。",
    "literal": "",
    "idiomatic": ""
  },
  "s0005": {
    "chinese": "故貨寶於金，利於刀，流於泉，布於布，束於帛。",
    "literal": "",
    "idiomatic": ""
  },
  "s0006": {
    "chinese": "太公退，又行之于齊。",
    "literal": "",
    "idiomatic": ""
  },
  "s0007": {
    "chinese": "至管仲相桓公，通輕重之權，曰：「歲有凶穰，故穀有貴賤；",
    "literal": "",
    "idiomatic": ""
  },
  "s0008": {
    "chinese": "令有緩急，故物有輕重。",
    "literal": "",
    "idiomatic": ""
  },
  "s0009": {
    "chinese": "人君不理，則畜賈游於市，乘民之不給，百倍其本矣。",
    "literal": "",
    "idiomatic": ""
  },
  "s0010": {
    "chinese": "故萬乘之國必有萬金之賈，千乘之國必有千金之賈者，利有所并也。",
    "literal": "",
    "idiomatic": ""
  },
  "s0011": {
    "chinese": "計本量委則足矣。",
    "literal": "",
    "idiomatic": ""
  },
  "s0012": {
    "chinese": "然而民有飢餓者，穀有所臧也。",
    "literal": "",
    "idiomatic": ""
  },
  "s0013": {
    "chinese": "民有餘則輕之，故人君斂之以輕；",
    "literal": "",
    "idiomatic": ""
  },
  "s0014": {
    "chinese": "民不足則重之，故人君散之以重。",
    "literal": "",
    "idiomatic": ""
  },
  "s0015": {
    "chinese": "凡輕重斂散之以時，則準平。",
    "literal": "",
    "idiomatic": ""
  },
  "s0016": {
    "chinese": "使萬室之邑必有萬鍾之臧，臧繈千萬；",
    "literal": "",
    "idiomatic": ""
  },
  "s0017": {
    "chinese": "千室之邑必有千鍾之臧，臧繈百萬。",
    "literal": "",
    "idiomatic": ""
  },
  "s0018": {
    "chinese": "春以奉耕，夏以奉耘，耒耜器械，種饟糧食，必取澹焉。",
    "literal": "",
    "idiomatic": ""
  },
  "s0019": {
    "chinese": "故大賈畜家不得豪奪吾民矣。」",
    "literal": "",
    "idiomatic": ""
  },
  "s0020": {
    "chinese": "桓公遂用區區之齊合諸侯，顯伯名。",
    "literal": "",
    "idiomatic": ""
  },
  "s0021": {
    "chinese": "其後百餘年，周景王時患錢輕，將更鑄大錢，單穆公曰：「不可。",
    "literal": "",
    "idiomatic": ""
  },
  "s0022": {
    "chinese": "古者天降災戾，於是乎量資幣，權輕重，以救民。",
    "literal": "",
    "idiomatic": ""
  },
  "s0023": {
    "chinese": "民患輕，則為之作重幣以行之，於是有母權子而行，民皆得焉。",
    "literal": "",
    "idiomatic": ""
  },
  "s0024": {
    "chinese": "若不堪重，則多作輕而行之，亦不廢重，於是乎有子權母而行，小大利之。",
    "literal": "",
    "idiomatic": ""
  },
  "s0025": {
    "chinese": "今王廢輕而作重，民失其資，能無匱乎？",
    "literal": "",
    "idiomatic": ""
  },
  "s0026": {
    "chinese": "民若匱，王用將有所乏；",
    "literal": "",
    "idiomatic": ""
  },
  "s0027": {
    "chinese": "乏將厚取於民；",
    "literal": "",
    "idiomatic": ""
  },
  "s0028": {
    "chinese": "民不給，將有遠志，是離民也。",
    "literal": "",
    "idiomatic": ""
  },
  "s0029": {
    "chinese": "且絕民以實王府，猶塞川原為潢洿也，竭亡日矣。",
    "literal": "",
    "idiomatic": ""
  },
  "s0030": {
    "chinese": "王其圖之。」",
    "literal": "",
    "idiomatic": ""
  },
  "s0031": {
    "chinese": "弗聽，卒鑄大錢，文曰「寶貨」，肉好皆有周郭，以勸農澹不足，百姓蒙利焉。",
    "literal": "",
    "idiomatic": ""
  },
  "s0032": {
    "chinese": "秦兼天下，幣為二等：黃金以溢為名，上幣；",
    "literal": "",
    "idiomatic": ""
  },
  "s0033": {
    "chinese": "銅錢質如周錢，文曰「半兩」，重如其文。",
    "literal": "",
    "idiomatic": ""
  },
  "s0034": {
    "chinese": "而珠玉龜貝銀錫之屬為器飾寶臧，不為幣，然各隨時而輕重無常。",
    "literal": "",
    "idiomatic": ""
  },
  "s0035": {
    "chinese": "漢興，以為秦錢重難用，更令民鑄莢錢。",
    "literal": "",
    "idiomatic": ""
  },
  "s0036": {
    "chinese": "黃金一斤。",
    "literal": "",
    "idiomatic": ""
  },
  "s0037": {
    "chinese": "而不軌逐利之民畜積餘贏以稽市物，痛騰躍，米至石萬錢，馬至匹百金。",
    "literal": "",
    "idiomatic": ""
  },
  "s0038": {
    "chinese": "天下已平，高祖乃令賈人不得衣絲乘車，重稅租以困辱之。",
    "literal": "",
    "idiomatic": ""
  },
  "s0039": {
    "chinese": "孝惠、高后時，為天下初定，復弛商賈之律，然市井子孫亦不得宦為吏。",
    "literal": "",
    "idiomatic": ""
  },
  "s0040": {
    "chinese": "孝文五年，為錢益多而輕，乃更鑄四銖錢，其文為「半兩」。",
    "literal": "",
    "idiomatic": ""
  },
  "s0041": {
    "chinese": "除盜鑄錢令，使民放鑄。",
    "literal": "",
    "idiomatic": ""
  },
  "s0042": {
    "chinese": "賈誼諫曰：",
    "literal": "",
    "idiomatic": ""
  },
  "s0043": {
    "chinese": "法使天下公得顧租鑄銅錫為錢，敢雜以鉛鐵為它巧者，其罪黥。",
    "literal": "",
    "idiomatic": ""
  },
  "s0044": {
    "chinese": "然鑄錢之情，非殽雜為巧，則不可得贏；",
    "literal": "",
    "idiomatic": ""
  },
  "s0045": {
    "chinese": "而殽之甚微，為利甚厚。",
    "literal": "",
    "idiomatic": ""
  },
  "s0046": {
    "chinese": "夫事有召禍而法有起姦，今令細民人操造幣之勢，各隱屏而鑄作，因欲禁其厚利微姦，雖黥罪日報，其勢不止。",
    "literal": "",
    "idiomatic": ""
  },
  "s0047": {
    "chinese": "乃者，民人抵罪，多者一縣百數，及吏之所疑，榜笞奔走者甚眾。",
    "literal": "",
    "idiomatic": ""
  },
  "s0048": {
    "chinese": "夫縣法以誘民，使入陷阱，孰積於此！",
    "literal": "",
    "idiomatic": ""
  },
  "s0049": {
    "chinese": "曩禁鑄錢，死罪積下；",
    "literal": "",
    "idiomatic": ""
  },
  "s0050": {
    "chinese": "今公鑄錢，黥罪積下。",
    "literal": "",
    "idiomatic": ""
  }
}