{
  "s0251": {
    "chinese": "秦中者，二世皇帝也。",
    "literal": "",
    "idiomatic": ""
  },
  "s0252": {
    "chinese": "各有時日。",
    "literal": "",
    "idiomatic": ""
  },
  "s0253": {
    "chinese": "其後二歲，或言曰周興而邑立后稷之祠，至今血食天下。",
    "literal": "",
    "idiomatic": ""
  },
  "s0254": {
    "chinese": "於是高祖制詔御史：「其令天下立靈星祠，常以歲時祠以牛。」",
    "literal": "",
    "idiomatic": ""
  },
  "s0255": {
    "chinese": "高祖十年春，有司請令縣常以春二月及臘祠稷以羊彘，民里社各自裁以祠。",
    "literal": "",
    "idiomatic": ""
  },
  "s0256": {
    "chinese": "制曰：「可。」",
    "literal": "",
    "idiomatic": ""
  },
  "s0257": {
    "chinese": "文帝即位十三年，下詔曰：「祕祝之官移過於下，朕甚弗取，其除之。」",
    "literal": "",
    "idiomatic": ""
  },
  "s0258": {
    "chinese": "始名山大川在諸侯，諸侯祝各自奉祠，天子官不領。",
    "literal": "",
    "idiomatic": ""
  },
  "s0259": {
    "chinese": "及齊、淮南國廢，令太祝盡以歲時致禮如故。",
    "literal": "",
    "idiomatic": ""
  },
  "s0260": {
    "chinese": "明年，以歲比登，詔有司增雍五畤路車各一乘，駕被具；",
    "literal": "",
    "idiomatic": ""
  },
  "s0261": {
    "chinese": "西畤、畦畤寓車各一乘，寓馬四匹，駕被具；",
    "literal": "",
    "idiomatic": ""
  },
  "s0262": {
    "chinese": "河、湫、漢水，玉加各二；",
    "literal": "",
    "idiomatic": ""
  },
  "s0263": {
    "chinese": "及諸祀皆廣壇場，圭幣俎豆以差加之。",
    "literal": "",
    "idiomatic": ""
  },
  "s0264": {
    "chinese": "魯人公孫臣上書曰：「始秦得水德，及漢受之，推終始傳，則漢當土德，土德之應黃龍見。",
    "literal": "",
    "idiomatic": ""
  },
  "s0265": {
    "chinese": "宜改正朔，服色上黃。」",
    "literal": "",
    "idiomatic": ""
  },
  "s0266": {
    "chinese": "時丞相張蒼好律曆，以為漢乃水德之時，河決金隄，其符也。",
    "literal": "",
    "idiomatic": ""
  },
  "s0267": {
    "chinese": "年始冬十月，色外黑內赤，與德相應。",
    "literal": "",
    "idiomatic": ""
  },
  "s0268": {
    "chinese": "公孫臣言非是，罷之。",
    "literal": "",
    "idiomatic": ""
  },
  "s0269": {
    "chinese": "明年，黃龍見成紀。",
    "literal": "",
    "idiomatic": ""
  },
  "s0270": {
    "chinese": "文帝召公孫臣，拜為博士，與諸生申明土德，草改曆服色事。",
    "literal": "",
    "idiomatic": ""
  },
  "s0271": {
    "chinese": "其夏，下詔曰：「有異物之神見於成紀，毋害於民，歲以有年。",
    "literal": "",
    "idiomatic": ""
  },
  "s0272": {
    "chinese": "朕幾郊祀上帝諸神，禮官議，毋諱以朕勞。」",
    "literal": "",
    "idiomatic": ""
  },
  "s0273": {
    "chinese": "有司皆曰：「古者天子夏親郊祀上帝於郊，故曰郊。」",
    "literal": "",
    "idiomatic": ""
  },
  "s0274": {
    "chinese": "於是夏四月，文帝始幸雍郊見五畤，祠衣皆上赤。",
    "literal": "",
    "idiomatic": ""
  },
  "s0275": {
    "chinese": "趙人新垣平以望氣見上，言「長安東北有神氣，成五采，若人冠冕焉。",
    "literal": "",
    "idiomatic": ""
  },
  "s0276": {
    "chinese": "或曰東北神明之舍，西方神明之墓也。",
    "literal": "",
    "idiomatic": ""
  },
  "s0277": {
    "chinese": "天瑞下，宜立祠上帝，以合符應。」",
    "literal": "",
    "idiomatic": ""
  },
  "s0278": {
    "chinese": "於是作渭陽五帝廟，同宇，帝一殿，面五門，各如其帝色。",
    "literal": "",
    "idiomatic": ""
  },
  "s0279": {
    "chinese": "祠所用及儀亦如雍五畤。",
    "literal": "",
    "idiomatic": ""
  },
  "s0280": {
    "chinese": "明年夏四月，文帝親拜霸渭之會，以郊見渭陽五帝。",
    "literal": "",
    "idiomatic": ""
  },
  "s0281": {
    "chinese": "五帝廟臨渭，其北穿蒲池溝水。",
    "literal": "",
    "idiomatic": ""
  },
  "s0282": {
    "chinese": "權火舉而祠，若光煇然屬天焉。",
    "literal": "",
    "idiomatic": ""
  },
  "s0283": {
    "chinese": "於是貴平至上大夫，賜累千金。",
    "literal": "",
    "idiomatic": ""
  },
  "s0284": {
    "chinese": "而使博士諸生刺六經中作王制，謀議巡狩封禪事。",
    "literal": "",
    "idiomatic": ""
  },
  "s0285": {
    "chinese": "文帝出長門，若見五人於道北，遂因其直立五帝壇，祠以五牢。",
    "literal": "",
    "idiomatic": ""
  },
  "s0286": {
    "chinese": "其明年，平使人持玉杯，上書闕下獻之。",
    "literal": "",
    "idiomatic": ""
  },
  "s0287": {
    "chinese": "平言上曰：「闕下有寶玉氣來者。」",
    "literal": "",
    "idiomatic": ""
  },
  "s0288": {
    "chinese": "已視之，果有獻玉杯者，刻曰「人主延壽」。",
    "literal": "",
    "idiomatic": ""
  },
  "s0289": {
    "chinese": "平又言「",
    "literal": "",
    "idiomatic": ""
  },
  "s0290": {
    "chinese": "臣候日再中」。",
    "literal": "",
    "idiomatic": ""
  },
  "s0291": {
    "chinese": "居頃之，日卻復中。",
    "literal": "",
    "idiomatic": ""
  },
  "s0292": {
    "chinese": "於是始更以十七年為元年，令天下大酺。",
    "literal": "",
    "idiomatic": ""
  },
  "s0293": {
    "chinese": "平言曰：「周鼎亡在泗水中，今河決通於泗，臣望東北汾陰直有金寶氣，意周鼎其出乎？",
    "literal": "",
    "idiomatic": ""
  },
  "s0294": {
    "chinese": "兆見不迎則不至。」",
    "literal": "",
    "idiomatic": ""
  },
  "s0295": {
    "chinese": "於是上使使治廟汾陰南，臨河，欲祠出周鼎。",
    "literal": "",
    "idiomatic": ""
  },
  "s0296": {
    "chinese": "人有上書告平所言皆詐也。",
    "literal": "",
    "idiomatic": ""
  },
  "s0297": {
    "chinese": "下吏治，誅夷平。",
    "literal": "",
    "idiomatic": ""
  },
  "s0298": {
    "chinese": "是後，文帝怠於改正服鬼神之事，而渭陽、長門五帝使祠官領，以時致禮，不往焉。",
    "literal": "",
    "idiomatic": ""
  },
  "s0299": {
    "chinese": "明年，匈奴數入邊，興兵守御。",
    "literal": "",
    "idiomatic": ""
  },
  "s0300": {
    "chinese": "後歲少不登。",
    "literal": "",
    "idiomatic": ""
  }
}