{
  "s0851": {
    "chinese": "乙酉，牂雲如狗，赤色，長尾三枚，夾漢西行。",
    "literal": "",
    "idiomatic": ""
  },
  "s0852": {
    "chinese": "大星如月，大臣之象，眾星隨之，眾皆隨從也。",
    "literal": "",
    "idiomatic": ""
  },
  "s0853": {
    "chinese": "天文以東行為順，西行為逆，此大臣欲行權以安社稷。",
    "literal": "",
    "idiomatic": ""
  },
  "s0854": {
    "chinese": "占曰：「太白散為天狗，為卒起。",
    "literal": "",
    "idiomatic": ""
  },
  "s0855": {
    "chinese": "卒起見，禍無時，臣運柄。",
    "literal": "",
    "idiomatic": ""
  },
  "s0856": {
    "chinese": "牂雲為亂君。」",
    "literal": "",
    "idiomatic": ""
  },
  "s0857": {
    "chinese": "到其四月，昌邑王賀行淫辟，立二十七日，大將軍霍光白皇太后廢賀。",
    "literal": "",
    "idiomatic": ""
  },
  "s0858": {
    "chinese": "三月丙戌，流星出翼、軫東北，干太微，入紫宮。",
    "literal": "",
    "idiomatic": ""
  },
  "s0859": {
    "chinese": "始出小，且入大，有光。",
    "literal": "",
    "idiomatic": ""
  },
  "s0860": {
    "chinese": "入有頃，聲如雷，三鳴止。",
    "literal": "",
    "idiomatic": ""
  },
  "s0861": {
    "chinese": "占曰：「流星入紫宮，天下大凶。」",
    "literal": "",
    "idiomatic": ""
  },
  "s0862": {
    "chinese": "其四月癸未，宮車晏駕。",
    "literal": "",
    "idiomatic": ""
  },
  "s0863": {
    "chinese": "黃龍元年三月，客星居王梁東北可九尺，長丈餘，西指，出閣道間，至紫宮。",
    "literal": "",
    "idiomatic": ""
  },
  "s0864": {
    "chinese": "其十二月，宮車晏駕。",
    "literal": "",
    "idiomatic": ""
  },
  "s0865": {
    "chinese": "元帝初元元年四月，客星大如瓜，色青白，在南斗第二星東可四尺。",
    "literal": "",
    "idiomatic": ""
  },
  "s0866": {
    "chinese": "占曰：「為水飢。」",
    "literal": "",
    "idiomatic": ""
  },
  "s0867": {
    "chinese": "其五月，勃海水大溢。",
    "literal": "",
    "idiomatic": ""
  },
  "s0868": {
    "chinese": "六月，關東大飢，民多餓死，琅邪郡人相食。",
    "literal": "",
    "idiomatic": ""
  },
  "s0869": {
    "chinese": "二年五月，客星見昴分，居卷舌東可五尺，青白色，炎長三寸。",
    "literal": "",
    "idiomatic": ""
  },
  "s0870": {
    "chinese": "占曰：「天下有妄言者。」",
    "literal": "",
    "idiomatic": ""
  },
  "s0871": {
    "chinese": "其十二月，鉅鹿都尉謝君男詐為神人，論死，父免官。",
    "literal": "",
    "idiomatic": ""
  },
  "s0872": {
    "chinese": "五年四月，彗星出西北，赤黃色，長八尺所，後數日長丈餘，東北指，在參分。",
    "literal": "",
    "idiomatic": ""
  },
  "s0873": {
    "chinese": "後二歲餘，西羌反。",
    "literal": "",
    "idiomatic": ""
  },
  "s0874": {
    "chinese": "孝成建始元年九月戊子，有流星出文昌，色白，光燭地，長可四丈，大一圍，動搖如龍蛇形。",
    "literal": "",
    "idiomatic": ""
  },
  "s0875": {
    "chinese": "有頃，長可五六丈，大四圍所，詘折委曲，貫紫宮西，在斗西北子亥間。",
    "literal": "",
    "idiomatic": ""
  },
  "s0876": {
    "chinese": "後詘如環，北方不合，留一合所。",
    "literal": "",
    "idiomatic": ""
  },
  "s0877": {
    "chinese": "占曰：「文昌為上將貴相。」",
    "literal": "",
    "idiomatic": ""
  },
  "s0878": {
    "chinese": "是時帝舅王鳳為大將軍，其後宣帝舅子王商為丞相，皆貴重任政。",
    "literal": "",
    "idiomatic": ""
  },
  "s0879": {
    "chinese": "鳳妒商，譖而罷之。",
    "literal": "",
    "idiomatic": ""
  },
  "s0880": {
    "chinese": "商自殺，親屬皆廢黜。",
    "literal": "",
    "idiomatic": ""
  },
  "s0881": {
    "chinese": "四年七月，熒惑隃歲星，居其東北半寸所如連李。",
    "literal": "",
    "idiomatic": ""
  },
  "s0882": {
    "chinese": "時歲星在關星西四尺所，熒惑初從畢口大星東東北往，數日至，往疾去遲。",
    "literal": "",
    "idiomatic": ""
  },
  "s0883": {
    "chinese": "占曰：「熒惑與歲星鬥，有病君飢歲。」",
    "literal": "",
    "idiomatic": ""
  },
  "s0884": {
    "chinese": "至河平元年三月，旱，傷麥，民食榆皮。",
    "literal": "",
    "idiomatic": ""
  },
  "s0885": {
    "chinese": "二年十二月壬申，太皇太后避時昆明東觀。",
    "literal": "",
    "idiomatic": ""
  },
  "s0886": {
    "chinese": "十一月乙卯，月食填星，星不見，時在輿鬼西北八九尺所。",
    "literal": "",
    "idiomatic": ""
  },
  "s0887": {
    "chinese": "占曰：「月食填星，流民千里。」",
    "literal": "",
    "idiomatic": ""
  },
  "s0888": {
    "chinese": "河平元年三月，流民入函谷關。",
    "literal": "",
    "idiomatic": ""
  },
  "s0889": {
    "chinese": "河平二年十月下旬，填星在東井軒轅南耑大星尺餘，歲星在其西北尺所，熒惑在其西北二尺所，皆從西方來。",
    "literal": "",
    "idiomatic": ""
  },
  "s0890": {
    "chinese": "填星貫輿鬼，先到歲星次，熒惑亦貫輿鬼。",
    "literal": "",
    "idiomatic": ""
  },
  "s0891": {
    "chinese": "十一月上旬，歲星、熒惑西去填星，皆西北逆行。",
    "literal": "",
    "idiomatic": ""
  },
  "s0892": {
    "chinese": "占曰：「三星若合，是謂驚位，是謂絕行，外內有兵與喪，改立王公。」",
    "literal": "",
    "idiomatic": ""
  },
  "s0893": {
    "chinese": "其十一月丁巳，夜郎王歆大逆不道，牂柯太守立捕殺歆。",
    "literal": "",
    "idiomatic": ""
  },
  "s0894": {
    "chinese": "三年九月甲戌，東郡莊平男子侯母辟兄弟五人群黨為盜，攻燔官寺，縛縣長吏，盜取印綬，自稱將軍。",
    "literal": "",
    "idiomatic": ""
  },
  "s0895": {
    "chinese": "三月辛卯，左將軍千秋卒，右將軍史丹為左將軍。",
    "literal": "",
    "idiomatic": ""
  },
  "s0896": {
    "chinese": "四年四月戊申，梁王賀薨。",
    "literal": "",
    "idiomatic": ""
  },
  "s0897": {
    "chinese": "四夫閏月庚午，飛星大如缶，出西南，入斗下。",
    "literal": "",
    "idiomatic": ""
  },
  "s0898": {
    "chinese": "占曰：「漢使匈奴。」",
    "literal": "",
    "idiomatic": ""
  },
  "s0899": {
    "chinese": "明年，鴻嘉元年正月，匈奴單于雕陶莫皋死。",
    "literal": "",
    "idiomatic": ""
  },
  "s0900": {
    "chinese": "五月甲午，遣中郎將楊興使弔。",
    "literal": "",
    "idiomatic": ""
  }
}