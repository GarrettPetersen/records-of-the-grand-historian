{
  "s0001": {
    "chinese": "孝宣皇帝，武帝曾孫，戾太子孫也。",
    "literal": "",
    "idiomatic": ""
  },
  "s0002": {
    "chinese": "太子納史良娣，生史皇孫。",
    "literal": "",
    "idiomatic": ""
  },
  "s0003": {
    "chinese": "皇孫納王夫人，生宣帝，號曰皇曾孫。",
    "literal": "",
    "idiomatic": ""
  },
  "s0004": {
    "chinese": "生 數月，遭巫蠱事，太子、良娣、皇孫、王夫人皆遇害。",
    "literal": "",
    "idiomatic": ""
  },
  "s0005": {
    "chinese": "語在太子傳。",
    "literal": "",
    "idiomatic": ""
  },
  "s0006": {
    "chinese": "曾孫雖在襁褓，猶坐收繫郡邸獄。",
    "literal": "",
    "idiomatic": ""
  },
  "s0007": {
    "chinese": "而邴吉為廷尉監，治巫蠱於郡邸，憐曾孫之亡辜，使女徒復作 淮陽趙徵卿、渭城胡組更乳養，私給衣食，視遇甚有恩。",
    "literal": "",
    "idiomatic": ""
  },
  "s0008": {
    "chinese": "巫蠱事連歲不決。",
    "literal": "",
    "idiomatic": ""
  },
  "s0009": {
    "chinese": "至後元二年，武帝疾，往來長楊、五柞宮，望氣者言長安獄中有天子氣，上遣使者分條中都官獄繫者，輕重皆殺之。",
    "literal": "",
    "idiomatic": ""
  },
  "s0010": {
    "chinese": "內謁者令郭穰夜至郡邸獄，吉拒閉，使者不得入，曾孫賴吉得全。",
    "literal": "",
    "idiomatic": ""
  },
  "s0011": {
    "chinese": "因遭大赦，吉乃載曾孫送祖母史良娣家。",
    "literal": "",
    "idiomatic": ""
  },
  "s0012": {
    "chinese": "語在吉及外戚傳。",
    "literal": "",
    "idiomatic": ""
  },
  "s0013": {
    "chinese": "後有詔掖庭養視，上屬籍宗正。",
    "literal": "",
    "idiomatic": ""
  },
  "s0014": {
    "chinese": "時掖庭令張賀嘗事戾太子，思顧舊恩，哀曾孫，奉養甚謹，以私錢供給教 書。",
    "literal": "",
    "idiomatic": ""
  },
  "s0015": {
    "chinese": "既壯，為取暴室嗇夫許廣漢女，曾孫因依倚廣漢兄弟及祖母家史氏。",
    "literal": "",
    "idiomatic": ""
  },
  "s0016": {
    "chinese": "受詩於東海澓中翁，高材好學，然亦喜游俠，鬥雞走馬，具知閭里奸邪，吏治得失。",
    "literal": "",
    "idiomatic": ""
  },
  "s0017": {
    "chinese": "數上下 諸陵，周遍三輔，常困於蓮勺鹵中。",
    "literal": "",
    "idiomatic": ""
  },
  "s0018": {
    "chinese": "尤樂杜、鄠之間，率常在下杜。",
    "literal": "",
    "idiomatic": ""
  },
  "s0019": {
    "chinese": "時會朝請，舍長安尚冠里，身足下有毛，臥居數有光燿。",
    "literal": "",
    "idiomatic": ""
  },
  "s0020": {
    "chinese": "每買餅，所從買家輒大讎，亦以自是 怪。",
    "literal": "",
    "idiomatic": ""
  },
  "s0021": {
    "chinese": "元平元年四月，昭帝崩，毋嗣。",
    "literal": "",
    "idiomatic": ""
  },
  "s0022": {
    "chinese": "大將軍霍光請皇后徵昌邑王。",
    "literal": "",
    "idiomatic": ""
  },
  "s0023": {
    "chinese": "六月丙寅，王受皇帝璽綬，尊皇后曰皇太后。",
    "literal": "",
    "idiomatic": ""
  },
  "s0024": {
    "chinese": "癸巳，光奏王賀淫亂，請廢。",
    "literal": "",
    "idiomatic": ""
  },
  "s0025": {
    "chinese": "語在賀及光傳。",
    "literal": "",
    "idiomatic": ""
  },
  "s0026": {
    "chinese": "秋七月，光奏議曰：「禮，人道親親故尊祖，尊祖故敬宗。",
    "literal": "",
    "idiomatic": ""
  },
  "s0027": {
    "chinese": "大宗毋嗣，擇支子孫賢者為嗣。",
    "literal": "",
    "idiomatic": ""
  },
  "s0028": {
    "chinese": "孝武皇帝曾孫 病已，有詔掖庭養視，至今年十八，師受詩、論語、孝經，操行節儉，慈仁愛人，可以嗣孝昭皇帝後，奉承祖宗，子萬姓。」",
    "literal": "",
    "idiomatic": ""
  },
  "s0029": {
    "chinese": "奏可。",
    "literal": "",
    "idiomatic": ""
  },
  "s0030": {
    "chinese": "遣宗正德至曾孫尚冠里舍，洗 沐，賜御府衣。",
    "literal": "",
    "idiomatic": ""
  },
  "s0031": {
    "chinese": "太僕以軨獵車奉迎曾孫，就齊宗正府。",
    "literal": "",
    "idiomatic": ""
  },
  "s0032": {
    "chinese": "庚申，入未央宮，見皇太后，封為陽武侯。",
    "literal": "",
    "idiomatic": ""
  },
  "s0033": {
    "chinese": "已而群臣奉上璽綬，即皇帝位，謁高廟。",
    "literal": "",
    "idiomatic": ""
  },
  "s0034": {
    "chinese": "八月己巳，丞相敞薨。",
    "literal": "",
    "idiomatic": ""
  },
  "s0035": {
    "chinese": "九月，大赦天下。",
    "literal": "",
    "idiomatic": ""
  },
  "s0036": {
    "chinese": "十一月壬子，立皇后許氏。",
    "literal": "",
    "idiomatic": ""
  },
  "s0037": {
    "chinese": "賜諸侯王以下金錢，至吏民鰥寡孤獨各有差。",
    "literal": "",
    "idiomatic": ""
  },
  "s0038": {
    "chinese": "皇太后歸長樂宮。",
    "literal": "",
    "idiomatic": ""
  },
  "s0039": {
    "chinese": "初置屯衛。",
    "literal": "",
    "idiomatic": ""
  },
  "s0040": {
    "chinese": "本始元年春正月，募郡國吏民訾百萬以上徙平陵。",
    "literal": "",
    "idiomatic": ""
  },
  "s0041": {
    "chinese": "遣使者持節詔郡國二千石謹牧養民而風德化。",
    "literal": "",
    "idiomatic": ""
  },
  "s0042": {
    "chinese": "大將軍光稽首歸政，上謙讓委任焉。",
    "literal": "",
    "idiomatic": ""
  },
  "s0043": {
    "chinese": "論定策功，益封大將軍光萬七千戶，車騎將軍光祿勳富平侯安世萬 戶。",
    "literal": "",
    "idiomatic": ""
  },
  "s0044": {
    "chinese": "詔曰：「故丞相安平侯敞等居位守職，與大將軍光、車騎將軍安世建議定策，以安宗廟，功賞未加而薨。",
    "literal": "",
    "idiomatic": ""
  },
  "s0045": {
    "chinese": "其益封敞嗣子忠及丞相陽平侯義、度遼將軍平陵侯明 友、前將軍龍雒侯增、太僕建平侯延年、太常蒲侯昌、諫大夫宜春侯譚、當塗侯平、杜侯屠耆堂、長信少府關內侯勝邑戶各有差。",
    "literal": "",
    "idiomatic": ""
  },
  "s0046": {
    "chinese": "封御史大夫廣明為昌水侯，後將軍 充國為營平侯，大司農延年為陽城侯，少府樂成為爰氏侯，光祿大夫遷為平丘侯。",
    "literal": "",
    "idiomatic": ""
  },
  "s0047": {
    "chinese": "賜右扶風德、典屬國武、廷尉光、宗正德、大鴻臚賢、詹事畸、光祿大夫吉、京輔 都尉廣漢爵皆關內侯。",
    "literal": "",
    "idiomatic": ""
  },
  "s0048": {
    "chinese": "德、武食邑。」",
    "literal": "",
    "idiomatic": ""
  },
  "s0049": {
    "chinese": "夏四月庚午，地震。",
    "literal": "",
    "idiomatic": ""
  },
  "s0050": {
    "chinese": "詔內郡國舉文學高第各一人。",
    "literal": "",
    "idiomatic": ""
  },
  "s0051": {
    "chinese": "五月，鳳皇集膠東、千乘。",
    "literal": "",
    "idiomatic": ""
  },
  "s0052": {
    "chinese": "赦天下。",
    "literal": "",
    "idiomatic": ""
  },
  "s0053": {
    "chinese": "賜吏二千石、諸侯相、下至中都官、宦吏、六百石爵，各有差，自左更至五大夫。",
    "literal": "",
    "idiomatic": ""
  },
  "s0054": {
    "chinese": "賜天下人爵各一級，孝者二級，女子百戶牛酒。",
    "literal": "",
    "idiomatic": ""
  },
  "s0055": {
    "chinese": "租稅勿收。",
    "literal": "",
    "idiomatic": ""
  },
  "s0056": {
    "chinese": "六月，詔曰：「故皇太子在湖，未有號諡。",
    "literal": "",
    "idiomatic": ""
  },
  "s0057": {
    "chinese": "歲時祠，其議諡，置園邑。」",
    "literal": "",
    "idiomatic": ""
  },
  "s0058": {
    "chinese": "語在太子傳。",
    "literal": "",
    "idiomatic": ""
  },
  "s0059": {
    "chinese": "秋七月，詔立燕剌王太子建為廣陽王，立廣陵王胥少子弘為高密王。",
    "literal": "",
    "idiomatic": ""
  },
  "s0060": {
    "chinese": "二年春，以水衡錢為平陵，徙民起第宅。",
    "literal": "",
    "idiomatic": ""
  },
  "s0061": {
    "chinese": "大司農陽城侯田延年有罪，自殺。",
    "literal": "",
    "idiomatic": ""
  },
  "s0062": {
    "chinese": "夏五月，詔曰：「朕以眇身奉承祖宗，夙夜惟念孝武皇帝躬履仁義，選明將，討不服，匈奴遠遁，平氐、 羌、昆明、南越，百蠻鄉風，款塞來享；",
    "literal": "",
    "idiomatic": ""
  },
  "s0063": {
    "chinese": "建太學，修郊祀，定正朔，協音律；",
    "literal": "",
    "idiomatic": ""
  },
  "s0064": {
    "chinese": "封泰山，塞宣房，符瑞應，寶鼎出，白麟獲。",
    "literal": "",
    "idiomatic": ""
  },
  "s0065": {
    "chinese": "功德茂盛，不能盡宣，而廟樂未稱，其議 奏。」",
    "literal": "",
    "idiomatic": ""
  },
  "s0066": {
    "chinese": "有司奏請宜加尊號。",
    "literal": "",
    "idiomatic": ""
  },
  "s0067": {
    "chinese": "六月庚午，尊孝武廟為世宗廟，奏盛德、文始、五行之舞，天子世世獻。",
    "literal": "",
    "idiomatic": ""
  },
  "s0068": {
    "chinese": "武帝巡狩所幸之郡國，皆立廟。",
    "literal": "",
    "idiomatic": ""
  },
  "s0069": {
    "chinese": "賜民爵一級，女子百戶牛酒。",
    "literal": "",
    "idiomatic": ""
  },
  "s0070": {
    "chinese": "匈奴數侵邊，又西伐烏孫。",
    "literal": "",
    "idiomatic": ""
  },
  "s0071": {
    "chinese": "烏孫昆彌及公主因國使者上書，言昆彌願發國精兵擊匈奴，唯天子哀憐，出兵 以救公主。",
    "literal": "",
    "idiomatic": ""
  },
  "s0072": {
    "chinese": "秋，大發興調關東輕車銳卒，選郡國吏三百石伉健習騎射者，皆從軍。",
    "literal": "",
    "idiomatic": ""
  },
  "s0073": {
    "chinese": "御史大夫田廣明為祁連將軍，後將軍趙充國為蒲類將軍，雲中太守田順為虎牙將 軍，及度遼將軍范明友、前將軍韓增，凡五將軍，兵十五萬騎，校尉常惠持節護烏孫兵，咸擊匈奴。",
    "literal": "",
    "idiomatic": ""
  },
  "s0074": {
    "chinese": "三年春正月癸亥，皇后許氏崩。",
    "literal": "",
    "idiomatic": ""
  },
  "s0075": {
    "chinese": "戊辰，五將軍師發長安。",
    "literal": "",
    "idiomatic": ""
  },
  "s0076": {
    "chinese": "夏五月，軍罷。",
    "literal": "",
    "idiomatic": ""
  },
  "s0077": {
    "chinese": "祁連將軍廣明、虎牙將軍順有罪，下有司，皆自殺。",
    "literal": "",
    "idiomatic": ""
  },
  "s0078": {
    "chinese": "校尉常惠將烏孫兵入匈奴右地，大克獲，封列侯。",
    "literal": "",
    "idiomatic": ""
  },
  "s0079": {
    "chinese": "大旱。",
    "literal": "",
    "idiomatic": ""
  },
  "s0080": {
    "chinese": "郡國傷旱甚者，民毋出租賦。",
    "literal": "",
    "idiomatic": ""
  },
  "s0081": {
    "chinese": "三輔民就賤者，且毋收事，盡四年。",
    "literal": "",
    "idiomatic": ""
  },
  "s0082": {
    "chinese": "六月己丑，丞相義薨。",
    "literal": "",
    "idiomatic": ""
  },
  "s0083": {
    "chinese": "四年春正月，詔曰：「蓋聞農者興德之本也，今歲不登，已遣使者振貸困乏。",
    "literal": "",
    "idiomatic": ""
  },
  "s0084": {
    "chinese": "其令太官損膳省宰，樂府減樂人，使歸就農業。",
    "literal": "",
    "idiomatic": ""
  },
  "s0085": {
    "chinese": "丞相以下至都官令丞上書入穀，輸長安倉，助貸貧民。",
    "literal": "",
    "idiomatic": ""
  },
  "s0086": {
    "chinese": "民以車船載穀入關者，得毋用傳。」",
    "literal": "",
    "idiomatic": ""
  },
  "s0087": {
    "chinese": "三月乙卯，立皇后霍氏。",
    "literal": "",
    "idiomatic": ""
  },
  "s0088": {
    "chinese": "賜丞相以下至郎吏從官金錢帛各有差。",
    "literal": "",
    "idiomatic": ""
  },
  "s0089": {
    "chinese": "赦天下。",
    "literal": "",
    "idiomatic": ""
  },
  "s0090": {
    "chinese": "夏四月壬寅，郡國四十九地震，或山崩水出。",
    "literal": "",
    "idiomatic": ""
  },
  "s0091": {
    "chinese": "詔曰：「蓋災異者，天地之戒也。",
    "literal": "",
    "idiomatic": ""
  },
  "s0092": {
    "chinese": "朕承洪業，奉宗廟，託于 士民之上，未能和群生。",
    "literal": "",
    "idiomatic": ""
  },
  "s0093": {
    "chinese": "乃者地震北海、琅邪，壞祖宗廟，朕甚懼焉。",
    "literal": "",
    "idiomatic": ""
  },
  "s0094": {
    "chinese": "丞相、御史其與列侯、中二千石博問經學之士，有以應變，輔朕之不逮，毋有所諱。",
    "literal": "",
    "idiomatic": ""
  },
  "s0095": {
    "chinese": "令三輔、 太常、內郡國舉賢良方正各一人。",
    "literal": "",
    "idiomatic": ""
  },
  "s0096": {
    "chinese": "律令有可蠲除以安百姓，條奏。",
    "literal": "",
    "idiomatic": ""
  },
  "s0097": {
    "chinese": "被地震壞敗甚者，勿收租賦。」",
    "literal": "",
    "idiomatic": ""
  },
  "s0098": {
    "chinese": "大赦天下。",
    "literal": "",
    "idiomatic": ""
  },
  "s0099": {
    "chinese": "上以宗廟墮，素服，避正殿五日。",
    "literal": "",
    "idiomatic": ""
  },
  "s0100": {
    "chinese": "五月，鳳皇集北海安丘、淳于。",
    "literal": "",
    "idiomatic": ""
  }
}