{
  "s0251": {
    "chinese": "九月二日，隕霜殺稼，天下大飢。",
    "literal": "",
    "idiomatic": ""
  },
  "s0252": {
    "chinese": "是時中書令石顯用事專權，與春秋定公時隕霜同應。",
    "literal": "",
    "idiomatic": ""
  },
  "s0253": {
    "chinese": "成帝即位，顯坐作威福誅。",
    "literal": "",
    "idiomatic": ""
  },
  "s0254": {
    "chinese": "釐公二十九年「秋，大雨雹」。",
    "literal": "",
    "idiomatic": ""
  },
  "s0255": {
    "chinese": "劉向以為盛陽雨水，溫煖而湯熱，陰氣脅之不相入，則轉而為雹；",
    "literal": "",
    "idiomatic": ""
  },
  "s0256": {
    "chinese": "盛陰雨雪，凝滯而冰寒，陽氣薄之不相入，則散而為霰。",
    "literal": "",
    "idiomatic": ""
  },
  "s0257": {
    "chinese": "故沸湯之在閉器，而湛於寒泉，則為冰，及雪之銷，亦冰解而散，此其驗也。",
    "literal": "",
    "idiomatic": ""
  },
  "s0258": {
    "chinese": "故雹者陰脅陽也，霰者陽脅陰也，春秋不書霰者，猶月食也。",
    "literal": "",
    "idiomatic": ""
  },
  "s0259": {
    "chinese": "釐公末年信用公子遂，遂專權自恣，將至於殺君，故陰脅陽之象見。",
    "literal": "",
    "idiomatic": ""
  },
  "s0260": {
    "chinese": "釐公不寤，遂終專權，後二年殺子赤，立宣公。",
    "literal": "",
    "idiomatic": ""
  },
  "s0261": {
    "chinese": "左氏傳曰：「聖人在上無雹，雖有不為災。」",
    "literal": "",
    "idiomatic": ""
  },
  "s0262": {
    "chinese": "說曰：凡物不為災不書，書大，言為災也。",
    "literal": "",
    "idiomatic": ""
  },
  "s0263": {
    "chinese": "凡雹，皆冬之愆陽，夏之伏陰也。",
    "literal": "",
    "idiomatic": ""
  },
  "s0264": {
    "chinese": "昭公三年，「大雨雹」。",
    "literal": "",
    "idiomatic": ""
  },
  "s0265": {
    "chinese": "是時季氏專權，脅君之象見。",
    "literal": "",
    "idiomatic": ""
  },
  "s0266": {
    "chinese": "昭公不寤，後季氏卒逐昭公。",
    "literal": "",
    "idiomatic": ""
  },
  "s0267": {
    "chinese": "元封三年十二月，雷雨雹，大如馬頭。",
    "literal": "",
    "idiomatic": ""
  },
  "s0268": {
    "chinese": "宣帝地節四年五月，山陽濟陰雨雹如雞子，深二尺五寸，殺二十人，蜚鳥皆死。",
    "literal": "",
    "idiomatic": ""
  },
  "s0269": {
    "chinese": "其十月，大司馬霍禹宗族謀反，誅，霍皇后廢。",
    "literal": "",
    "idiomatic": ""
  },
  "s0270": {
    "chinese": "成帝河平二年四月，楚國雨雹，大如斧，蜚鳥死。",
    "literal": "",
    "idiomatic": ""
  },
  "s0271": {
    "chinese": "左傳曰釐公三十二年十二月己卯，晉文公卒，庚辰，將殯于曲沃，出絳，柩有聲如牛。",
    "literal": "",
    "idiomatic": ""
  },
  "s0272": {
    "chinese": "劉向以為近鼓妖也。",
    "literal": "",
    "idiomatic": ""
  },
  "s0273": {
    "chinese": "喪，凶事；",
    "literal": "",
    "idiomatic": ""
  },
  "s0274": {
    "chinese": "聲如牛，怒象也。",
    "literal": "",
    "idiomatic": ""
  },
  "s0275": {
    "chinese": "將有急怒之謀，以生兵革之禍。",
    "literal": "",
    "idiomatic": ""
  },
  "s0276": {
    "chinese": "是時，秦穆公遣兵襲鄭而不假道，還，晉大夫先軫謂襄公曰，秦師過不假塗，請擊之。",
    "literal": "",
    "idiomatic": ""
  },
  "s0277": {
    "chinese": "遂要崤阨，以敗秦師，匹馬觭輪無反者，操之急矣。",
    "literal": "",
    "idiomatic": ""
  },
  "s0278": {
    "chinese": "晉不惟舊，而聽虐謀，結怨彊國，四被秦寇，禍流數世，凶惡之效也。",
    "literal": "",
    "idiomatic": ""
  },
  "s0279": {
    "chinese": "哀帝建平二年四月乙亥朔，御史大夫朱博為丞相，少府趙玄為御史大夫，臨延登受策，有大聲如鍾鳴，殿中郎吏陛者皆聞焉。",
    "literal": "",
    "idiomatic": ""
  },
  "s0280": {
    "chinese": "上以問黃門侍郎揚雄、李尋，尋對曰：「洪範所謂鼓妖者也。",
    "literal": "",
    "idiomatic": ""
  },
  "s0281": {
    "chinese": "師法以為人君不聰，為眾所惑，空名得進，則有聲無形，不知所從生。",
    "literal": "",
    "idiomatic": ""
  },
  "s0282": {
    "chinese": "其傳曰歲月日之中，則正卿受之。",
    "literal": "",
    "idiomatic": ""
  },
  "s0283": {
    "chinese": "今以四月日加辰巳有異，是為中焉。",
    "literal": "",
    "idiomatic": ""
  },
  "s0284": {
    "chinese": "正卿謂執政大臣也。",
    "literal": "",
    "idiomatic": ""
  },
  "s0285": {
    "chinese": "宜退丞相、御史，以應天變。",
    "literal": "",
    "idiomatic": ""
  },
  "s0286": {
    "chinese": "然雖不退，不出期年，其人自蒙其咎。」",
    "literal": "",
    "idiomatic": ""
  },
  "s0287": {
    "chinese": "揚雄亦以為鼓妖，聽失之象也。",
    "literal": "",
    "idiomatic": ""
  },
  "s0288": {
    "chinese": "朱博為人彊毅多權謀，宜將不宜相，恐有凶惡亟疾之怒。",
    "literal": "",
    "idiomatic": ""
  },
  "s0289": {
    "chinese": "八月，博、玄坐為姦謀，博自殺，玄減死論。",
    "literal": "",
    "idiomatic": ""
  },
  "s0290": {
    "chinese": "京房易傳曰：「令不修本，下不安，金毋故自動，若有音。」",
    "literal": "",
    "idiomatic": ""
  },
  "s0291": {
    "chinese": "史記秦始皇八年，河魚大上。",
    "literal": "",
    "idiomatic": ""
  },
  "s0292": {
    "chinese": "劉向以為近魚孽也。",
    "literal": "",
    "idiomatic": ""
  },
  "s0293": {
    "chinese": "是歲，始皇弟長安君將兵擊趙，反，死屯留，軍吏皆斬，遷其民於臨洮。",
    "literal": "",
    "idiomatic": ""
  },
  "s0294": {
    "chinese": "明年有嫪毒之誅。",
    "literal": "",
    "idiomatic": ""
  },
  "s0295": {
    "chinese": "魚陰類，民之象，逆流而上者，民將不從君令為逆行也。",
    "literal": "",
    "idiomatic": ""
  },
  "s0296": {
    "chinese": "其在天文，魚星中河而處，車騎滿野。",
    "literal": "",
    "idiomatic": ""
  },
  "s0297": {
    "chinese": "至于二世，暴虐愈甚，終用急亡。",
    "literal": "",
    "idiomatic": ""
  },
  "s0298": {
    "chinese": "京房易傳曰：「眾逆同志，厥妖河魚逆流上。」",
    "literal": "",
    "idiomatic": ""
  },
  "s0299": {
    "chinese": "武帝元鼎五年秋，蛙與蝦蟆群鬥。",
    "literal": "",
    "idiomatic": ""
  },
  "s0300": {
    "chinese": "是歲，四將軍眾十萬征南越，開九郡。",
    "literal": "",
    "idiomatic": ""
  }
}