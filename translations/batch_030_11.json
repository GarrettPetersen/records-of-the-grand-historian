{
  "s0501": {
    "chinese": "南至牽牛，去北極遠；",
    "literal": "",
    "idiomatic": ""
  },
  "s0502": {
    "chinese": "東至角，西至婁，去極中。",
    "literal": "",
    "idiomatic": ""
  },
  "s0503": {
    "chinese": "夏至至於東井，北近極，故晷短；",
    "literal": "",
    "idiomatic": ""
  },
  "s0504": {
    "chinese": "立八尺之表，而晷景長尺五寸八分。",
    "literal": "",
    "idiomatic": ""
  },
  "s0505": {
    "chinese": "冬至至於牽牛，遠極，故晷長；",
    "literal": "",
    "idiomatic": ""
  },
  "s0506": {
    "chinese": "立八尺之表，而晷景長丈三尺一寸四分。",
    "literal": "",
    "idiomatic": ""
  },
  "s0507": {
    "chinese": "春秋分日至婁、角，去極中，而晷中；",
    "literal": "",
    "idiomatic": ""
  },
  "s0508": {
    "chinese": "立八尺之表，而晷景長七尺三寸六分。",
    "literal": "",
    "idiomatic": ""
  },
  "s0509": {
    "chinese": "此日去極遠近之差，晷景長短之制也。",
    "literal": "",
    "idiomatic": ""
  },
  "s0510": {
    "chinese": "去極遠近難知，要以晷景。",
    "literal": "",
    "idiomatic": ""
  },
  "s0511": {
    "chinese": "晷景者，所以知日之南北也。",
    "literal": "",
    "idiomatic": ""
  },
  "s0512": {
    "chinese": "日，陽也。",
    "literal": "",
    "idiomatic": ""
  },
  "s0513": {
    "chinese": "陽用事則日進而北，晝進而長，陽勝，故為溫暑；",
    "literal": "",
    "idiomatic": ""
  },
  "s0514": {
    "chinese": "陰用事則日退而南，晝退而短，陰勝，故為涼寒也。",
    "literal": "",
    "idiomatic": ""
  },
  "s0515": {
    "chinese": "故日進為暑，退為寒。",
    "literal": "",
    "idiomatic": ""
  },
  "s0516": {
    "chinese": "若日之南北失節，晷過而長為常寒，退而短為常燠。",
    "literal": "",
    "idiomatic": ""
  },
  "s0517": {
    "chinese": "此寒燠之表也。",
    "literal": "",
    "idiomatic": ""
  },
  "s0518": {
    "chinese": "故曰為寒暑。",
    "literal": "",
    "idiomatic": ""
  },
  "s0519": {
    "chinese": "一曰，晷長為潦，短為旱，奢為扶。",
    "literal": "",
    "idiomatic": ""
  },
  "s0520": {
    "chinese": "扶者，邪臣進而正臣疏，君子不足，姦人有餘。",
    "literal": "",
    "idiomatic": ""
  },
  "s0521": {
    "chinese": "月有九行者：黑道二，出黃道北；",
    "literal": "",
    "idiomatic": ""
  },
  "s0522": {
    "chinese": "赤道二，出黃道南；",
    "literal": "",
    "idiomatic": ""
  },
  "s0523": {
    "chinese": "白道二，出黃道西；",
    "literal": "",
    "idiomatic": ""
  },
  "s0524": {
    "chinese": "青道二，出黃道東。",
    "literal": "",
    "idiomatic": ""
  },
  "s0525": {
    "chinese": "立春、春分，月東從青道；",
    "literal": "",
    "idiomatic": ""
  },
  "s0526": {
    "chinese": "立秋，秋分，西從白道；",
    "literal": "",
    "idiomatic": ""
  },
  "s0527": {
    "chinese": "立冬、冬至，北從黑道；",
    "literal": "",
    "idiomatic": ""
  },
  "s0528": {
    "chinese": "立夏、夏至，南從赤道。",
    "literal": "",
    "idiomatic": ""
  },
  "s0529": {
    "chinese": "然用之，一決房中道。",
    "literal": "",
    "idiomatic": ""
  },
  "s0530": {
    "chinese": "青赤出陽道，白黑出陰道。",
    "literal": "",
    "idiomatic": ""
  },
  "s0531": {
    "chinese": "若月失節度而妄行，出陽道則旱風，出陰道則陰雨。",
    "literal": "",
    "idiomatic": ""
  },
  "s0532": {
    "chinese": "凡君行急則日行疾，君行緩則日行遲。",
    "literal": "",
    "idiomatic": ""
  },
  "s0533": {
    "chinese": "日行不可指而知也，故以二至二分之星為候。",
    "literal": "",
    "idiomatic": ""
  },
  "s0534": {
    "chinese": "日東行，星西轉。",
    "literal": "",
    "idiomatic": ""
  },
  "s0535": {
    "chinese": "冬至昏，奎八度中；",
    "literal": "",
    "idiomatic": ""
  },
  "s0536": {
    "chinese": "夏至，氐十三度中；",
    "literal": "",
    "idiomatic": ""
  },
  "s0537": {
    "chinese": "春分，柳一度中；",
    "literal": "",
    "idiomatic": ""
  },
  "s0538": {
    "chinese": "秋分，牽牛三度七分中：此其正行也。",
    "literal": "",
    "idiomatic": ""
  },
  "s0539": {
    "chinese": "日行疾，則星西轉疾，事勢然也。",
    "literal": "",
    "idiomatic": ""
  },
  "s0540": {
    "chinese": "故過中則疾，君行急之感也；",
    "literal": "",
    "idiomatic": ""
  },
  "s0541": {
    "chinese": "不及中則遲，君行緩之象也。",
    "literal": "",
    "idiomatic": ""
  },
  "s0542": {
    "chinese": "至月行，則以晦朔決之。",
    "literal": "",
    "idiomatic": ""
  },
  "s0543": {
    "chinese": "日冬則南，夏則北；",
    "literal": "",
    "idiomatic": ""
  },
  "s0544": {
    "chinese": "冬至於牽牛，夏至於東井。",
    "literal": "",
    "idiomatic": ""
  },
  "s0545": {
    "chinese": "日之所行為中道，月、五星皆隨之也。",
    "literal": "",
    "idiomatic": ""
  },
  "s0546": {
    "chinese": "箕星為風，東北之星也。",
    "literal": "",
    "idiomatic": ""
  },
  "s0547": {
    "chinese": "東北地事，天位也，故易曰「東北喪朋」。",
    "literal": "",
    "idiomatic": ""
  },
  "s0548": {
    "chinese": "及巽在東南，為風；",
    "literal": "",
    "idiomatic": ""
  },
  "s0549": {
    "chinese": "風，陽中之陰，大臣之象也，其星，軫也。",
    "literal": "",
    "idiomatic": ""
  },
  "s0550": {
    "chinese": "月去中道，移而東北入箕，若東南入軫，則多風。",
    "literal": "",
    "idiomatic": ""
  }
}