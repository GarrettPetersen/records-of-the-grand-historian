{
  "metadata": {
    "book": "shiji",
    "chapter": "023",
    "file": "data/shiji/023.json"
  },
  "sentences": [
    {
      "id": "s0001",
      "chinese": "太史公曰：洋洋美德乎！",
      "literal": "",
      "idiomatic": ""
    },
    {
      "id": "s0002",
      "chinese": "宰制萬物，役使群眾，豈人力也哉？",
      "literal": "",
      "idiomatic": ""
    },
    {
      "id": "s0003",
      "chinese": "余至大行禮官，觀三代損益，乃知緣人情而制禮，依人性而作儀，其所由來尚矣。",
      "literal": "",
      "idiomatic": ""
    },
    {
      "id": "s0004",
      "chinese": "人道經緯萬端，規矩無所不貫，誘進以仁義，束縛以刑罰，故德厚者位尊，祿重者寵榮，所以總一海內而整齊萬民也。",
      "literal": "",
      "idiomatic": ""
    },
    {
      "id": "s0005",
      "chinese": "人體安駕乘，為之金輿錯衡以繁其飾；",
      "literal": "",
      "idiomatic": ""
    },
    {
      "id": "s0006",
      "chinese": "目好五色，為之黼黻文章以表其能；",
      "literal": "",
      "idiomatic": ""
    },
    {
      "id": "s0007",
      "chinese": "耳樂鐘磬，為之調諧八音以蕩其心；",
      "literal": "",
      "idiomatic": ""
    },
    {
      "id": "s0008",
      "chinese": "口甘五味，為之庶羞酸咸以致其美；",
      "literal": "",
      "idiomatic": ""
    },
    {
      "id": "s0009",
      "chinese": "情好珍善，為之琢磨圭璧以通其意。",
      "literal": "",
      "idiomatic": ""
    },
    {
      "id": "s0010",
      "chinese": "故大路越席，皮弁布裳，朱弦洞越，大羹玄酒，所以防其淫侈，救其彫敝。",
      "literal": "",
      "idiomatic": ""
    },
    {
      "id": "s0011",
      "chinese": "是以君臣朝廷尊卑貴賤之序，下及黎庶車輿衣服宮室飲食嫁娶喪祭之分，事有宜適，物有節文。",
      "literal": "",
      "idiomatic": ""
    },
    {
      "id": "s0012",
      "chinese": "仲尼曰：「褅自既灌而往者，吾不欲觀之矣。」",
      "literal": "",
      "idiomatic": ""
    },
    {
      "id": "s0014",
      "chinese": "周衰，禮廢樂壞，大小相踰，管仲之家，兼備三歸。",
      "literal": "",
      "idiomatic": ""
    },
    {
      "id": "s0015",
      "chinese": "循法守正者見侮於世，奢溢僭差者謂之顯榮。",
      "literal": "",
      "idiomatic": ""
    },
    {
      "id": "s0016",
      "chinese": "自子夏，門人之高弟也，猶云「出見紛華盛麗而說，入聞夫子之道而樂，二者心戰，未能自決」，而況中庸以下，漸漬於失教，被服於成俗乎？",
      "literal": "",
      "idiomatic": ""
    }
  ]
}