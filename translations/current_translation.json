{
  "metadata": {
    "book": "hanshu",
    "chapter": "016",
    "file": "data/hanshu/016.json"
  },
  "sentences": [
    {
      "id": "s0001",
      "chinese": "自古帝王之興，曷嘗不建輔弼之臣所與共成天功者乎！",
      "literal": "",
      "idiomatic": ""
    },
    {
      "id": "s0002",
      "chinese": "漢興自秦二世元年之秋，楚陳之歲，初以沛公總帥雄俊，三年然後西滅秦，立漢王之號，五年東克項羽，即皇帝位，八載而天下乃平，始論功而定封。",
      "literal": "",
      "idiomatic": ""
    },
    {
      "id": "s0003",
      "chinese": "訖十二年，侯者百四十有三人。",
      "literal": "",
      "idiomatic": ""
    },
    {
      "id": "s0004",
      "chinese": "時大城名都民人散亡，戶口可得而數裁什二三，是以大侯不過萬家，小者五六百戶。",
      "literal": "",
      "idiomatic": ""
    },
    {
      "id": "s0005",
      "chinese": "封爵之誓曰：「使黃河如帶，泰山若厲，國以永存，爰及苗裔。」",
      "literal": "",
      "idiomatic": ""
    },
    {
      "id": "s0006",
      "chinese": "於是申以丹書之信，重以白馬之盟，又作十八侯之位次。",
      "literal": "",
      "idiomatic": ""
    },
    {
      "id": "s0007",
      "chinese": "高后二年，復詔丞相陳平盡差列侯之功，錄弟下竟，臧諸宗廟，副在有司。",
      "literal": "",
      "idiomatic": ""
    },
    {
      "id": "s0008",
      "chinese": "始未嘗不欲固根本，而枝葉稍落也。",
      "literal": "",
      "idiomatic": ""
    },
    {
      "id": "s0009",
      "chinese": "故逮文、景四五世間，流民既歸，戶口亦息，列侯大者至三四萬戶，小國自倍，富厚如之。",
      "literal": "",
      "idiomatic": ""
    },
    {
      "id": "s0010",
      "chinese": "子孫驕逸，忘其先祖之艱難，多陷法禁，���命亡國，云子孫。",
      "literal": "",
      "idiomatic": ""
    },
    {
      "id": "s0011",
      "chinese": "訖於孝武後元之年，靡有孑遺，耗矣。",
      "literal": "",
      "idiomatic": ""
    },
    {
      "id": "s0012",
      "chinese": "罔亦少密焉。",
      "literal": "",
      "idiomatic": ""
    },
    {
      "id": "s0013",
      "chinese": "故孝宣皇帝愍而錄之，乃開廟臧，覽舊籍，詔令有司求其子孫，咸出庸保之中，並受復除，或加以金帛，用章中興之德。",
      "literal": "",
      "idiomatic": ""
    },
    {
      "id": "s0014",
      "chinese": "降及孝成，復加卹問，稍益衰微，不絕如悋。",
      "literal": "",
      "idiomatic": ""
    },
    {
      "id": "s0015",
      "chinese": "善乎，杜業之納說也！",
      "literal": "",
      "idiomatic": ""
    },
    {
      "id": "s0016",
      "chinese": "曰：「昔唐以萬國致時雍之政，虞、夏以之多群后饗共己之治。",
      "literal": "",
      "idiomatic": ""
    },
    {
      "id": "s0017",
      "chinese": "湯法三聖，殷氏太平。",
      "literal": "",
      "idiomatic": ""
    },
    {
      "id": "s0018",
      "chinese": "周封八百，重譯來賀。",
      "literal": "",
      "idiomatic": ""
    },
    {
      "id": "s0019",
      "chinese": "是以內恕之君樂繼絕世，隆名之主安立亡國，至於不及下車，德念深矣。",
      "literal": "",
      "idiomatic": ""
    },
    {
      "id": "s0020",
      "chinese": "成王察牧野之克，顧群后之勤，知其恩結於民心，功光於王府也，故追述先父之志，錄遺老之策，高其位，大其驱，愛敬飭盡，命賜備厚。",
      "literal": "",
      "idiomatic": ""
    },
    {
      "id": "s0021",
      "chinese": "大孝之隆，於是為至。",
      "literal": "",
      "idiomatic": ""
    },
    {
      "id": "s0022",
      "chinese": "至其沒也，世主歎其功，無民而不思。",
      "literal": "",
      "idiomatic": ""
    },
    {
      "id": "s0023",
      "chinese": "所息之樹且猶不伐，況其廟乎？",
      "literal": "",
      "idiomatic": ""
    },
    {
      "id": "s0024",
      "chinese": "是以燕、齊之祀與周並傳，子繼弟及，歷載不墮。",
      "literal": "",
      "idiomatic": ""
    },
    {
      "id": "s0025",
      "chinese": "豈無刑辟，繇祖之竭力，故支庶賴焉。",
      "literal": "",
      "idiomatic": ""
    },
    {
      "id": "s0026",
      "chinese": "跡漢功臣，亦皆割符世爵，受山河之誓，存以著其號，亡以顯其魂，賞亦不細矣。",
      "literal": "",
      "idiomatic": ""
    },
    {
      "id": "s0027",
      "chinese": "百餘年間而襲封者盡，或絕失姓，或乏無主，朽骨孤於墓，苗裔流於道，生為愍隸，死為轉屍。",
      "literal": "",
      "idiomatic": ""
    },
    {
      "id": "s0028",
      "chinese": "以往況今，甚可悲傷。",
      "literal": "",
      "idiomatic": ""
    },
    {
      "id": "s0029",
      "chinese": "聖朝憐閔，詔求其後，四方忻忻，靡不歸心。",
      "literal": "",
      "idiomatic": ""
    },
    {
      "id": "s0030",
      "chinese": "出入數年而不省察，恐議者不思大義，設言虛亡，則厚德掩息，遴柬布章，非所以視化勸後也。",
      "literal": "",
      "idiomatic": ""
    },
    {
      "id": "s0031",
      "chinese": "三人為眾，雖難盡繼，宜從尤功。」",
      "literal": "",
      "idiomatic": ""
    },
    {
      "id": "s0032",
      "chinese": "於是成帝復紹蕭何。",
      "literal": "",
      "idiomatic": ""
    },
    {
      "id": "s0033",
      "chinese": "哀、平之世，增修曹參、周勃之屬，得其宜矣。",
      "literal": "",
      "idiomatic": ""
    },
    {
      "id": "s0034",
      "chinese": "以綴續前記，究其本末，并序位次，盡于孝文，以昭元功之候籍云。",
      "literal": "",
      "idiomatic": ""
    },
    {
      "id": "s34",
      "chinese": "號諡姓名",
      "literal": "",
      "idiomatic": ""
    },
    {
      "id": "s35",
      "chinese": "侯狀戶數",
      "literal": "",
      "idiomatic": ""
    },
    {
      "id": "s36",
      "chinese": "始封",
      "literal": "",
      "idiomatic": ""
    },
    {
      "id": "s37",
      "chinese": "位次",
      "literal": "",
      "idiomatic": ""
    },
    {
      "id": "s38",
      "chinese": "子",
      "literal": "",
      "idiomatic": ""
    },
    {
      "id": "s39",
      "chinese": "孫",
      "literal": "",
      "idiomatic": ""
    },
    {
      "id": "s40",
      "chinese": "曾孫",
      "literal": "",
      "idiomatic": ""
    },
    {
      "id": "s41",
      "chinese": "玄孫",
      "literal": "",
      "idiomatic": ""
    },
    {
      "id": "s42",
      "chinese": "平陽懿侯曹參",
      "literal": "",
      "idiomatic": ""
    },
    {
      "id": "s43",
      "chinese": "以中涓從起沛，至霸上，侯。以將軍入漢，以假左丞相定魏、齊，以右丞相，侯，萬六百戶。",
      "literal": "",
      "idiomatic": ""
    },
    {
      "id": "s44",
      "chinese": "六年十二月甲申封，十二年薨。",
      "literal": "",
      "idiomatic": ""
    },
    {
      "id": "s46",
      "chinese": "孝惠六年，靖侯窋嗣，二十九年薨。",
      "literal": "",
      "idiomatic": ""
    },
    {
      "id": "s47",
      "chinese": "孝文後四年，簡侯奇嗣，七年薨。",
      "literal": "",
      "idiomatic": ""
    },
    {
      "id": "s48",
      "chinese": "孝景四年，夷侯時嗣，二十三年薨。",
      "literal": "",
      "idiomatic": ""
    },
    {
      "id": "s49",
      "chinese": "元光五年，共侯襄嗣，十六年薨。",
      "literal": "",
      "idiomatic": ""
    },
    {
      "id": "s54",
      "chinese": "六世元鼎二年，侯宗嗣，二十四年，征和二年，坐與中人姦，闌入宮掖門，入財贖完為城旦。戶二萬三千。",
      "literal": "",
      "idiomatic": ""
    }
  ]
}