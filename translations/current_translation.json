{
  "metadata": {
    "book": "shiji",
    "chapter": "105",
    "file": "data/shiji/105.json"
  },
  "sentences": [
    {
      "id": "s0205",
      "chinese": "齊章武里曹山跗病，臣意診其脈，曰：「肺消癉也，加以寒熱。」",
      "literal": "",
      "idiomatic": ""
    },
    {
      "id": "s0206",
      "chinese": "即告其人曰：「死，不治。",
      "literal": "",
      "idiomatic": ""
    },
    {
      "id": "s0207",
      "chinese": "適其共養，此不當醫治。」",
      "literal": "",
      "idiomatic": ""
    },
    {
      "id": "s0208",
      "chinese": "法曰「後三日而當狂，妄起行，欲走；",
      "literal": "",
      "idiomatic": ""
    },
    {
      "id": "s0209",
      "chinese": "後五日死」。",
      "literal": "",
      "idiomatic": ""
    },
    {
      "id": "s0210",
      "chinese": "即如期死。",
      "literal": "",
      "idiomatic": ""
    },
    {
      "id": "s0211",
      "chinese": "山跗病得之盛怒而以接內。",
      "literal": "",
      "idiomatic": ""
    },
    {
      "id": "s0212",
      "chinese": "所以知山跗之病者，臣意切其脈，肺氣熱也。",
      "literal": "",
      "idiomatic": ""
    },
    {
      "id": "s0213",
      "chinese": "脈法曰「不平不鼓，形獘」。",
      "literal": "",
      "idiomatic": ""
    },
    {
      "id": "s0214",
      "chinese": "此五藏高之遠數以經病也，故切之時不平而代。",
      "literal": "",
      "idiomatic": ""
    },
    {
      "id": "s0215",
      "chinese": "不平者，血不居其處；",
      "literal": "",
      "idiomatic": ""
    },
    {
      "id": "s0216",
      "chinese": "代者，時參擊并至，乍躁乍大也。",
      "literal": "",
      "idiomatic": ""
    },
    {
      "id": "s0217",
      "chinese": "此兩絡脈絕，故死不治。",
      "literal": "",
      "idiomatic": ""
    },
    {
      "id": "s0218",
      "chinese": "所以加寒熱者，言其人尸奪。",
      "literal": "",
      "idiomatic": ""
    },
    {
      "id": "s0219",
      "chinese": "尸奪者，形獘；",
      "literal": "",
      "idiomatic": ""
    },
    {
      "id": "s0220",
      "chinese": "形獘者，不當關灸鑱石及飲毒藥也。",
      "literal": "",
      "idiomatic": ""
    },
    {
      "id": "s0221",
      "chinese": "臣意未往診時，齊太醫先診山跗病，灸其足少陽脈口，而飲之半夏丸，病者即泄注，腹中虛；",
      "literal": "",
      "idiomatic": ""
    },
    {
      "id": "s0222",
      "chinese": "又灸其少陰脈，是壞肝剛絕深，如是重損病者氣，以故加寒熱。",
      "literal": "",
      "idiomatic": ""
    },
    {
      "id": "s0223",
      "chinese": "所以後三日而當狂者，肝一絡連屬結絕乳下陽明，故絡絕，開陽明脈，陽明脈傷，即當狂走。",
      "literal": "",
      "idiomatic": ""
    },
    {
      "id": "s0224",
      "chinese": "後五日死者，肝與心相去五分，故曰五日盡，盡即死矣。",
      "literal": "",
      "idiomatic": ""
    },
    {
      "id": "s0225",
      "chinese": "齊中尉潘滿如病少腹痛，臣意診其脈，曰：「遺積瘕也。」",
      "literal": "",
      "idiomatic": ""
    },
    {
      "id": "s0226",
      "chinese": "臣意即謂齊太仆臣饒、內史臣繇曰：「中尉不復自止於內，則三十日死。」",
      "literal": "",
      "idiomatic": ""
    },
    {
      "id": "s0227",
      "chinese": "後二十餘日，溲血死。",
      "literal": "",
      "idiomatic": ""
    },
    {
      "id": "s0228",
      "chinese": "病得之酒且內。",
      "literal": "",
      "idiomatic": ""
    },
    {
      "id": "s0229",
      "chinese": "所以知潘滿如病者，臣意切其脈深小弱，其卒然合合也，是脾氣也。",
      "literal": "",
      "idiomatic": ""
    },
    {
      "id": "s0230",
      "chinese": "右脈口氣至緊小，見瘕氣也。",
      "literal": "",
      "idiomatic": ""
    },
    {
      "id": "s0231",
      "chinese": "以次相乘，故三十日死。",
      "literal": "",
      "idiomatic": ""
    },
    {
      "id": "s0232",
      "chinese": "三陰俱摶者，如法；",
      "literal": "",
      "idiomatic": ""
    },
    {
      "id": "s0233",
      "chinese": "不俱摶者，決在急期；",
      "literal": "",
      "idiomatic": ""
    },
    {
      "id": "s0234",
      "chinese": "一摶一代者，近也。",
      "literal": "",
      "idiomatic": ""
    },
    {
      "id": "s0235",
      "chinese": "故其三陰摶，溲血如前止。",
      "literal": "",
      "idiomatic": ""
    },
    {
      "id": "s0236",
      "chinese": "陽虛侯相趙章病，召臣意。",
      "literal": "",
      "idiomatic": ""
    },
    {
      "id": "s0237",
      "chinese": "眾醫皆以為寒中，臣意診其脈曰：「迵風。」",
      "literal": "",
      "idiomatic": ""
    },
    {
      "id": "s0238",
      "chinese": "迵風者，飲食下嗌而輒出不留。",
      "literal": "",
      "idiomatic": ""
    },
    {
      "id": "s0239",
      "chinese": "法曰「五日死」，而後十日乃死。",
      "literal": "",
      "idiomatic": ""
    },
    {
      "id": "s0240",
      "chinese": "病得之酒。",
      "literal": "",
      "idiomatic": ""
    },
    {
      "id": "s0241",
      "chinese": "所以知趙章之病者，臣意切其脈，脈來滑，是內風氣也。",
      "literal": "",
      "idiomatic": ""
    },
    {
      "id": "s0242",
      "chinese": "飲食下嗌而輒出不留者，法五日死，皆為前分界法。",
      "literal": "",
      "idiomatic": ""
    },
    {
      "id": "s0243",
      "chinese": "後十日乃死，所以過期者，其人嗜粥，故中藏實，中藏實故過期。",
      "literal": "",
      "idiomatic": ""
    },
    {
      "id": "s0244",
      "chinese": "師言曰「安穀者過期，不安穀者不及期」。",
      "literal": "",
      "idiomatic": ""
    },
    {
      "id": "s0245",
      "chinese": "濟北王病，召臣意診其脈，曰：「風蹶胸滿。」",
      "literal": "",
      "idiomatic": ""
    },
    {
      "id": "s0246",
      "chinese": "即為藥酒，盡三石，病已。",
      "literal": "",
      "idiomatic": ""
    },
    {
      "id": "s0247",
      "chinese": "得之汗出伏地。",
      "literal": "",
      "idiomatic": ""
    },
    {
      "id": "s0248",
      "chinese": "所以知濟北王病者，臣意切其脈時，風氣也，心脈濁。",
      "literal": "",
      "idiomatic": ""
    },
    {
      "id": "s0249",
      "chinese": "病法「過入其陽，陽氣盡而陰氣入」。",
      "literal": "",
      "idiomatic": ""
    },
    {
      "id": "s0250",
      "chinese": "陰氣入張，則寒氣上而熱氣下，故胸滿。",
      "literal": "",
      "idiomatic": ""
    },
    {
      "id": "s0251",
      "chinese": "汗出伏地者，切其脈，氣陰。",
      "literal": "",
      "idiomatic": ""
    },
    {
      "id": "s0252",
      "chinese": "陰氣者，病必入中，出及瀺水也。",
      "literal": "",
      "idiomatic": ""
    },
    {
      "id": "s0253",
      "chinese": "齊北宮司空命婦出於病，眾醫皆以為風入中，病主在肺，刺其足少陽脈。",
      "literal": "",
      "idiomatic": ""
    },
    {
      "id": "s0254",
      "chinese": "臣意診其脈，曰：「病氣疝，客於膀胱，難於前後溲，而溺赤。",
      "literal": "",
      "idiomatic": ""
    }
  ]
}