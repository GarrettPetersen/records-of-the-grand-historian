{
  "metadata": {
    "book": "shiji",
    "chapter": "104",
    "file": "data/shiji/104.json"
  },
  "sentences": [
    {
      "id": "s0001",
      "chinese": "田叔者，趙陘城人也。",
      "literal": "",
      "idiomatic": ""
    },
    {
      "id": "s0002",
      "chinese": "其先，齊田氏苗裔也。",
      "literal": "",
      "idiomatic": ""
    },
    {
      "id": "s0003",
      "chinese": "叔喜劍，學黃老術於樂巨公所。",
      "literal": "",
      "idiomatic": ""
    },
    {
      "id": "s0004",
      "chinese": "叔為人刻廉自喜，喜游諸公。",
      "literal": "",
      "idiomatic": ""
    },
    {
      "id": "s0005",
      "chinese": "趙人舉之趙相趙午，午言之趙王張敖所，趙王以為郎中。",
      "literal": "",
      "idiomatic": ""
    },
    {
      "id": "s0006",
      "chinese": "數歲，切直廉平，趙王賢之，未及遷。",
      "literal": "",
      "idiomatic": ""
    },
    {
      "id": "s0007",
      "chinese": "會陳豨反代，漢七年，高祖往誅之，過趙，趙王張敖自持案進食，禮恭甚，高祖箕踞罵之。",
      "literal": "",
      "idiomatic": ""
    },
    {
      "id": "s0008",
      "chinese": "是時趙相趙午等數十人皆怒，謂張王曰：「王事上禮備矣，今遇王如是，臣等請為亂。」",
      "literal": "",
      "idiomatic": ""
    },
    {
      "id": "s0009",
      "chinese": "趙王齧指出血，曰：「先人失國，微陛下，臣等當蟲出。",
      "literal": "",
      "idiomatic": ""
    },
    {
      "id": "s0010",
      "chinese": "公等柰何言若是！",
      "literal": "",
      "idiomatic": ""
    },
    {
      "id": "s0011",
      "chinese": "毋復出口矣！」",
      "literal": "",
      "idiomatic": ""
    },
    {
      "id": "s0012",
      "chinese": "於是貫高等曰：「王長者，不倍德。」",
      "literal": "",
      "idiomatic": ""
    },
    {
      "id": "s0013",
      "chinese": "卒私相與謀弒上。",
      "literal": "",
      "idiomatic": ""
    },
    {
      "id": "s0014",
      "chinese": "會事發覺，漢下詔捕趙王及群臣反者。",
      "literal": "",
      "idiomatic": ""
    },
    {
      "id": "s0015",
      "chinese": "於是趙午等皆自殺，唯貫高就系。",
      "literal": "",
      "idiomatic": ""
    },
    {
      "id": "s0016",
      "chinese": "是時漢下詔書：「趙有敢隨王者罪三族。」",
      "literal": "",
      "idiomatic": ""
    },
    {
      "id": "s0017",
      "chinese": "唯孟舒、田叔等十餘人赭衣自髡鉗，稱王家奴，隨趙王敖至長安。",
      "literal": "",
      "idiomatic": ""
    },
    {
      "id": "s0018",
      "chinese": "貫高事明白，趙王敖得出，廢為宣平侯，乃進言田叔等十餘人。",
      "literal": "",
      "idiomatic": ""
    },
    {
      "id": "s0019",
      "chinese": "上盡召見，與語，漢廷臣毋能出其右者，上說，盡拜為郡守、諸侯相。",
      "literal": "",
      "idiomatic": ""
    },
    {
      "id": "s0020",
      "chinese": "叔為漢中守十餘年，會高后崩，諸呂作亂，大臣誅之，立孝文帝。",
      "literal": "",
      "idiomatic": ""
    },
    {
      "id": "s0021",
      "chinese": "孝文帝既立，召田叔問之曰：「公知天下長者乎？」",
      "literal": "",
      "idiomatic": ""
    },
    {
      "id": "s0022",
      "chinese": "對曰：「臣何足以知之！」",
      "literal": "",
      "idiomatic": ""
    },
    {
      "id": "s0023",
      "chinese": "上曰：「公，長者也，宜知之。」",
      "literal": "",
      "idiomatic": ""
    },
    {
      "id": "s0024",
      "chinese": "叔頓首曰：「故雲中守孟舒，長者也。」",
      "literal": "",
      "idiomatic": ""
    },
    {
      "id": "s0025",
      "chinese": "是時孟舒坐虜大入塞盜劫，雲中尤甚，免。",
      "literal": "",
      "idiomatic": ""
    },
    {
      "id": "s0026",
      "chinese": "上曰：「先帝置孟舒雲中十餘年矣，虜曾一人，孟舒不能堅守，毋故士卒戰死者數百人。",
      "literal": "",
      "idiomatic": ""
    },
    {
      "id": "s0027",
      "chinese": "長者固殺人乎？",
      "literal": "",
      "idiomatic": ""
    },
    {
      "id": "s0028",
      "chinese": "公何以言孟舒為長者也？」",
      "literal": "",
      "idiomatic": ""
    },
    {
      "id": "s0029",
      "chinese": "叔叩頭對曰：「是乃孟舒所以為長者也。",
      "literal": "",
      "idiomatic": ""
    },
    {
      "id": "s0030",
      "chinese": "夫貫高等謀反，上下明詔，趙有敢隨張王，罪三族。",
      "literal": "",
      "idiomatic": ""
    },
    {
      "id": "s0031",
      "chinese": "然孟舒自髡鉗，隨張王敖之所在，欲以身死之，豈自知為雲中守哉！",
      "literal": "",
      "idiomatic": ""
    },
    {
      "id": "s0032",
      "chinese": "漢與楚相距，士卒罷敝。",
      "literal": "",
      "idiomatic": ""
    },
    {
      "id": "s0033",
      "chinese": "匈奴冒頓新服北夷，來為邊害，孟舒知士卒罷敝，不忍出言，士爭臨城死敵，如子為父，弟為兄，以故死者數百人。",
      "literal": "",
      "idiomatic": ""
    },
    {
      "id": "s0034",
      "chinese": "孟舒豈故驅戰之哉！",
      "literal": "",
      "idiomatic": ""
    },
    {
      "id": "s0035",
      "chinese": "是乃孟舒所以為長者也。」",
      "literal": "",
      "idiomatic": ""
    },
    {
      "id": "s0036",
      "chinese": "於是上曰：「賢哉孟舒！」",
      "literal": "",
      "idiomatic": ""
    },
    {
      "id": "s0037",
      "chinese": "復召孟舒以為雲中守。",
      "literal": "",
      "idiomatic": ""
    },
    {
      "id": "s0038",
      "chinese": "後數歲，叔坐法失官。",
      "literal": "",
      "idiomatic": ""
    },
    {
      "id": "s0039",
      "chinese": "梁孝王使人殺故吳相袁盎，景帝召田叔案梁，具得其事，還報。",
      "literal": "",
      "idiomatic": ""
    },
    {
      "id": "s0040",
      "chinese": "景帝曰：「梁有之乎？」",
      "literal": "",
      "idiomatic": ""
    },
    {
      "id": "s0041",
      "chinese": "叔對曰：「死罪！",
      "literal": "",
      "idiomatic": ""
    },
    {
      "id": "s0042",
      "chinese": "有之。」",
      "literal": "",
      "idiomatic": ""
    },
    {
      "id": "s0043",
      "chinese": "上曰：「其事安在？」",
      "literal": "",
      "idiomatic": ""
    },
    {
      "id": "s0044",
      "chinese": "田叔曰：「上毋以梁事為也。」",
      "literal": "",
      "idiomatic": ""
    },
    {
      "id": "s0045",
      "chinese": "上曰：「何也？」",
      "literal": "",
      "idiomatic": ""
    },
    {
      "id": "s0046",
      "chinese": "曰：「今梁王不伏誅，是漢法不行也；",
      "literal": "",
      "idiomatic": ""
    },
    {
      "id": "s0047",
      "chinese": "如其伏法，而太后食不甘味，臥不安席，此憂在陛下也。」",
      "literal": "",
      "idiomatic": ""
    },
    {
      "id": "s0048",
      "chinese": "景帝大賢之，以為魯相。",
      "literal": "",
      "idiomatic": ""
    },
    {
      "id": "s0049",
      "chinese": "魯相初到，民自言相，訟王取其財物百餘人。",
      "literal": "",
      "idiomatic": ""
    },
    {
      "id": "s0050",
      "chinese": "田叔取其渠率二十人，各笞五十，餘各搏二十，怒之曰：「王非若主邪？",
      "literal": "",
      "idiomatic": ""
    }
  ]
}