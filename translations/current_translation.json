{
  "metadata": {
    "book": "shiji",
    "chapter": "100",
    "file": "data/shiji/100.json"
  },
  "sentences": [
    {
      "id": "s0001",
      "chinese": "季布者，楚人也。",
      "literal": "",
      "idiomatic": ""
    },
    {
      "id": "s0002",
      "chinese": "為氣任俠，有名於楚。",
      "literal": "",
      "idiomatic": ""
    },
    {
      "id": "s0003",
      "chinese": "項籍使將兵，數窘漢王。",
      "literal": "",
      "idiomatic": ""
    },
    {
      "id": "s0004",
      "chinese": "及項羽滅，高祖購求布千金，敢有舍匿，罪及三族。",
      "literal": "",
      "idiomatic": ""
    },
    {
      "id": "s0005",
      "chinese": "季布匿濮陽周氏。",
      "literal": "",
      "idiomatic": ""
    },
    {
      "id": "s0006",
      "chinese": "周氏曰：「漢購將軍急，跡且至臣家，將軍能聽臣，臣敢獻計；",
      "literal": "",
      "idiomatic": ""
    },
    {
      "id": "s0007",
      "chinese": "即不能，願先自剄。」",
      "literal": "",
      "idiomatic": ""
    },
    {
      "id": "s0008",
      "chinese": "季布許之。",
      "literal": "",
      "idiomatic": ""
    },
    {
      "id": "s0009",
      "chinese": "乃髡鉗季布，衣褐衣，置廣柳車中，并與其家僮數十人，之魯朱家所賣之。",
      "literal": "",
      "idiomatic": ""
    },
    {
      "id": "s0010",
      "chinese": "朱家心知是季布，乃買而置之田。",
      "literal": "",
      "idiomatic": ""
    },
    {
      "id": "s0011",
      "chinese": "誡其子曰：「田事聽此奴，必與同食。」",
      "literal": "",
      "idiomatic": ""
    },
    {
      "id": "s0012",
      "chinese": "朱家乃乘軺車之洛陽，見汝陰侯滕公。",
      "literal": "",
      "idiomatic": ""
    },
    {
      "id": "s0013",
      "chinese": "滕公留朱家飲數日。",
      "literal": "",
      "idiomatic": ""
    },
    {
      "id": "s0014",
      "chinese": "因謂滕公曰：「季布何大罪，而上求之急也？」",
      "literal": "",
      "idiomatic": ""
    },
    {
      "id": "s0015",
      "chinese": "滕公曰：「布數為項羽窘上，上怨之，故必欲得之。」",
      "literal": "",
      "idiomatic": ""
    },
    {
      "id": "s0016",
      "chinese": "朱家曰：「君視季布何如人也？」",
      "literal": "",
      "idiomatic": ""
    },
    {
      "id": "s0017",
      "chinese": "曰：「賢者也。」",
      "literal": "",
      "idiomatic": ""
    },
    {
      "id": "s0018",
      "chinese": "朱家曰：「臣各為其主用，季布為項籍用，職耳。",
      "literal": "",
      "idiomatic": ""
    },
    {
      "id": "s0019",
      "chinese": "項氏臣可盡誅邪？",
      "literal": "",
      "idiomatic": ""
    },
    {
      "id": "s0020",
      "chinese": "今上始得天下，獨以己之私怨求一人，何示天下之不廣也！",
      "literal": "",
      "idiomatic": ""
    },
    {
      "id": "s0021",
      "chinese": "且以季布之賢而漢求之急如此，此不北走胡即南走越耳。",
      "literal": "",
      "idiomatic": ""
    },
    {
      "id": "s0022",
      "chinese": "夫忌壯士以資敵國，此伍子胥所以鞭荊平王之墓也。",
      "literal": "",
      "idiomatic": ""
    },
    {
      "id": "s0023",
      "chinese": "君何不從容為上言邪？」",
      "literal": "",
      "idiomatic": ""
    },
    {
      "id": "s0024",
      "chinese": "汝陰侯滕公心知朱家大俠，意季布匿其所，乃許曰：「諾。」",
      "literal": "",
      "idiomatic": ""
    },
    {
      "id": "s0025",
      "chinese": "待閒，果言如朱家指。",
      "literal": "",
      "idiomatic": ""
    },
    {
      "id": "s0026",
      "chinese": "上乃赦季布。",
      "literal": "",
      "idiomatic": ""
    },
    {
      "id": "s0027",
      "chinese": "當是時，諸公皆多季布能摧剛為柔，朱家亦以此名聞當世。",
      "literal": "",
      "idiomatic": ""
    },
    {
      "id": "s0028",
      "chinese": "季布召見，謝，上拜為郎中。",
      "literal": "",
      "idiomatic": ""
    },
    {
      "id": "s0029",
      "chinese": "孝惠時，為中郎將。",
      "literal": "",
      "idiomatic": ""
    },
    {
      "id": "s0030",
      "chinese": "單于嘗為書嫚呂后，不遜，呂后大怒，召諸將議之。",
      "literal": "",
      "idiomatic": ""
    },
    {
      "id": "s0031",
      "chinese": "上將軍樊噲曰：「臣願得十萬眾，橫行匈奴中。」",
      "literal": "",
      "idiomatic": ""
    },
    {
      "id": "s0032",
      "chinese": "諸將皆阿呂后意，曰「然」。",
      "literal": "",
      "idiomatic": ""
    },
    {
      "id": "s0033",
      "chinese": "季布曰：「樊噲可斬也！",
      "literal": "",
      "idiomatic": ""
    },
    {
      "id": "s0034",
      "chinese": "夫高帝將兵四十餘萬眾，困於平城，今噲柰何以十萬眾橫行匈奴中，面欺！",
      "literal": "",
      "idiomatic": ""
    },
    {
      "id": "s0035",
      "chinese": "且秦以事於胡，陳勝等起。",
      "literal": "",
      "idiomatic": ""
    },
    {
      "id": "s0036",
      "chinese": "于今創痍未瘳，噲又面諛，欲搖動天下。」",
      "literal": "",
      "idiomatic": ""
    },
    {
      "id": "s0037",
      "chinese": "是時殿上皆恐，太后罷朝，遂不復議擊匈奴事。",
      "literal": "",
      "idiomatic": ""
    },
    {
      "id": "s0038",
      "chinese": "季布為河東守，孝文時，人有言其賢者，孝文召，欲以為御史大夫。",
      "literal": "",
      "idiomatic": ""
    },
    {
      "id": "s0039",
      "chinese": "復有言其勇，使酒難近。",
      "literal": "",
      "idiomatic": ""
    },
    {
      "id": "s0040",
      "chinese": "至，留邸一月，見罷。",
      "literal": "",
      "idiomatic": ""
    },
    {
      "id": "s0041",
      "chinese": "季布因進曰：「臣無功竊寵，待罪河東。",
      "literal": "",
      "idiomatic": ""
    },
    {
      "id": "s0042",
      "chinese": "陛下無故召臣，此人必有以臣欺陛下者；",
      "literal": "",
      "idiomatic": ""
    },
    {
      "id": "s0043",
      "chinese": "今臣至，無所受事，罷去，此人必有以毀臣者。",
      "literal": "",
      "idiomatic": ""
    },
    {
      "id": "s0044",
      "chinese": "夫陛下以一人之譽而召臣，一人之毀而去臣，臣恐天下有識聞之有以闚陛下也。」",
      "literal": "",
      "idiomatic": ""
    },
    {
      "id": "s0045",
      "chinese": "上默然慚，良久曰：「河東吾股肱郡，故特召君耳。」",
      "literal": "",
      "idiomatic": ""
    },
    {
      "id": "s0046",
      "chinese": "布辭之官。",
      "literal": "",
      "idiomatic": ""
    },
    {
      "id": "s0047",
      "chinese": "楚人曹丘生，辯士，數招權顧金錢。",
      "literal": "",
      "idiomatic": ""
    },
    {
      "id": "s0048",
      "chinese": "事貴人趙同等，與竇長君善。",
      "literal": "",
      "idiomatic": ""
    },
    {
      "id": "s0049",
      "chinese": "季布聞之，寄書諫竇長君曰：「吾聞曹丘生非長者，勿與通。」",
      "literal": "",
      "idiomatic": ""
    },
    {
      "id": "s0050",
      "chinese": "及曹丘生歸，欲得書請季布。",
      "literal": "",
      "idiomatic": ""
    }
  ]
}