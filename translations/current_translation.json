{
  "metadata": {
    "book": "shiji",
    "chapter": "097",
    "file": "data/shiji/097.json"
  },
  "sentences": [
    {
      "id": "s0052",
      "chinese": "曰：「歸漢。」",
      "literal": "",
      "idiomatic": ""
    },
    {
      "id": "s0053",
      "chinese": "曰：「先生何以言之？」",
      "literal": "",
      "idiomatic": ""
    },
    {
      "id": "s0054",
      "chinese": "曰：「漢王與項王力西面擊秦，約先入咸陽者王之。",
      "literal": "",
      "idiomatic": ""
    },
    {
      "id": "s0055",
      "chinese": "漢王先入咸陽，項王負約不與而王之漢中。",
      "literal": "",
      "idiomatic": ""
    },
    {
      "id": "s0056",
      "chinese": "項王遷殺義帝，漢王聞之，起蜀漢之兵擊三秦，出關而責義帝之處，收天下之兵，立諸侯之後。",
      "literal": "",
      "idiomatic": ""
    },
    {
      "id": "s0057",
      "chinese": "降城即以侯其將，得賂即以分其士，與天下同其利，豪英賢才皆樂為之用。",
      "literal": "",
      "idiomatic": ""
    },
    {
      "id": "s0058",
      "chinese": "諸侯之兵四面而至，蜀漢之粟方船而下。",
      "literal": "",
      "idiomatic": ""
    },
    {
      "id": "s0059",
      "chinese": "項王有倍約之名，殺義帝之負；",
      "literal": "",
      "idiomatic": ""
    },
    {
      "id": "s0060",
      "chinese": "於人之功無所記，於人之罪無所忘；",
      "literal": "",
      "idiomatic": ""
    },
    {
      "id": "s0061",
      "chinese": "戰勝而不得其賞，拔城而不得其封；",
      "literal": "",
      "idiomatic": ""
    },
    {
      "id": "s0062",
      "chinese": "非項氏莫得用事；",
      "literal": "",
      "idiomatic": ""
    },
    {
      "id": "s0063",
      "chinese": "為人刻印，刓而不能授；",
      "literal": "",
      "idiomatic": ""
    },
    {
      "id": "s0064",
      "chinese": "攻城得賂，積而不能賞：天下畔之，賢才怨之，而莫為之用。",
      "literal": "",
      "idiomatic": ""
    },
    {
      "id": "s0065",
      "chinese": "故天下之士歸於漢王，可坐而策也。",
      "literal": "",
      "idiomatic": ""
    },
    {
      "id": "s0066",
      "chinese": "夫漢王發蜀漢，定三秦；",
      "literal": "",
      "idiomatic": ""
    },
    {
      "id": "s0067",
      "chinese": "涉西河之外，援上黨之兵；",
      "literal": "",
      "idiomatic": ""
    },
    {
      "id": "s0068",
      "chinese": "下井陘，誅成安君；",
      "literal": "",
      "idiomatic": ""
    },
    {
      "id": "s0069",
      "chinese": "破北魏，舉三十二城：此蚩尤之兵也，非人之力也，天之福也。",
      "literal": "",
      "idiomatic": ""
    },
    {
      "id": "s0070",
      "chinese": "今已據敖倉之粟，塞成皋之險，守白馬之津，杜大行之阪，距蜚狐之口，天下後服者先亡矣。",
      "literal": "",
      "idiomatic": ""
    },
    {
      "id": "s0071",
      "chinese": "王疾先下漢王，齊國社稷可得而保也；",
      "literal": "",
      "idiomatic": ""
    },
    {
      "id": "s0072",
      "chinese": "不下漢王，危亡可立而待也。」",
      "literal": "",
      "idiomatic": ""
    },
    {
      "id": "s0073",
      "chinese": "田廣以為然，乃聽酈生，罷歷下兵守戰備，與酈生日縱酒。",
      "literal": "",
      "idiomatic": ""
    },
    {
      "id": "s0074",
      "chinese": "淮陰侯聞酈生伏軾下齊七十餘城，乃夜度兵平原襲齊。",
      "literal": "",
      "idiomatic": ""
    },
    {
      "id": "s0075",
      "chinese": "齊王田廣聞漢兵至，以為酈生賣己，乃曰：「汝能止漢軍，我活汝；",
      "literal": "",
      "idiomatic": ""
    },
    {
      "id": "s0076",
      "chinese": "不然，我將亨汝！」",
      "literal": "",
      "idiomatic": ""
    },
    {
      "id": "s0077",
      "chinese": "酈生曰：「舉大事不細謹，盛德不辭讓。",
      "literal": "",
      "idiomatic": ""
    },
    {
      "id": "s0078",
      "chinese": "而公不為若更言！」",
      "literal": "",
      "idiomatic": ""
    },
    {
      "id": "s0079",
      "chinese": "齊王遂亨酈生，引兵東走。",
      "literal": "",
      "idiomatic": ""
    },
    {
      "id": "s0080",
      "chinese": "漢十二年，曲周侯酈商以丞相將兵擊黥布有功。",
      "literal": "",
      "idiomatic": ""
    },
    {
      "id": "s0081",
      "chinese": "高祖舉列侯功臣，思酈食其。",
      "literal": "",
      "idiomatic": ""
    },
    {
      "id": "s0082",
      "chinese": "酈食其子疥數將兵，功未當侯，上以其父故，封疥為高梁侯。",
      "literal": "",
      "idiomatic": ""
    },
    {
      "id": "s0083",
      "chinese": "後更食武遂，嗣三世。",
      "literal": "",
      "idiomatic": ""
    },
    {
      "id": "s0084",
      "chinese": "元狩元年中，武遂侯平坐詐詔衡山王取百斤金，當棄市，病死，國除也。",
      "literal": "",
      "idiomatic": ""
    },
    {
      "id": "s0085",
      "chinese": "陸賈者，楚人也。",
      "literal": "",
      "idiomatic": ""
    },
    {
      "id": "s0086",
      "chinese": "以客從高祖定天下，名為有口辯士，居左右，常使諸侯。",
      "literal": "",
      "idiomatic": ""
    },
    {
      "id": "s0087",
      "chinese": "及高祖時，中國初定，尉他平南越，因王之。",
      "literal": "",
      "idiomatic": ""
    },
    {
      "id": "s0088",
      "chinese": "高祖使陸賈賜尉他印為南越王。",
      "literal": "",
      "idiomatic": ""
    },
    {
      "id": "s0089",
      "chinese": "陸生至，尉他魋結箕倨見陸生。",
      "literal": "",
      "idiomatic": ""
    },
    {
      "id": "s0090",
      "chinese": "陸生因進說他曰：「足下中國人，親戚昆弟墳在真定。",
      "literal": "",
      "idiomatic": ""
    },
    {
      "id": "s0091",
      "chinese": "今足下反天性，棄冠帶，欲以區區之越與天子抗衡為敵國，禍且及身矣。",
      "literal": "",
      "idiomatic": ""
    },
    {
      "id": "s0092",
      "chinese": "且夫秦失其政，諸侯豪桀并起，唯漢王先入關，據咸陽。",
      "literal": "",
      "idiomatic": ""
    },
    {
      "id": "s0093",
      "chinese": "項羽倍約，自立為西楚霸王，諸侯皆屬，可謂至彊。",
      "literal": "",
      "idiomatic": ""
    },
    {
      "id": "s0094",
      "chinese": "然漢王起巴蜀，鞭笞天下，劫略諸侯，遂誅項羽滅之。",
      "literal": "",
      "idiomatic": ""
    },
    {
      "id": "s0095",
      "chinese": "五年之閒，海內平定，此非人力，天之所建也。",
      "literal": "",
      "idiomatic": ""
    },
    {
      "id": "s0096",
      "chinese": "天子聞君王王南越，不助天下誅暴逆，將相欲移兵而誅王，天子憐百姓新勞苦，故且休之，遣臣授君王印，剖符通使。",
      "literal": "",
      "idiomatic": ""
    },
    {
      "id": "s0097",
      "chinese": "君王宜郊迎，北面稱臣，乃欲以新造未集之越，屈彊於此。",
      "literal": "",
      "idiomatic": ""
    },
    {
      "id": "s0098",
      "chinese": "漢誠聞之，掘燒王先人冢，夷滅宗族，使一偏將將十萬眾臨越，則越殺王降漢，如反覆手耳。」",
      "literal": "",
      "idiomatic": ""
    },
    {
      "id": "s0100",
      "chinese": "於是尉他乃蹶然起坐，謝陸生曰：「居蠻夷中久，殊失禮義。」",
      "literal": "",
      "idiomatic": ""
    },
    {
      "id": "s0101",
      "chinese": "因問陸生曰：「我孰與蕭何、曹參、韓信賢？」",
      "literal": "",
      "idiomatic": ""
    },
    {
      "id": "s0102",
      "chinese": "陸生曰：「王似賢。」",
      "literal": "",
      "idiomatic": ""
    }
  ]
}