{
  "metadata": {
    "book": "shiji",
    "chapter": "105",
    "file": "data/shiji/105.json"
  },
  "sentences": [
    {
      "id": "s0305",
      "chinese": "諸客坐，未上食。",
      "literal": "",
      "idiomatic": ""
    },
    {
      "id": "s0306",
      "chinese": "臣意望見王后弟宋建，告曰：「君有病，往四五日，君要脅痛不可俛仰，又不得小溲。",
      "literal": "",
      "idiomatic": ""
    },
    {
      "id": "s0307",
      "chinese": "不亟治，病即入濡腎。",
      "literal": "",
      "idiomatic": ""
    },
    {
      "id": "s0308",
      "chinese": "及其未舍五藏，急治之。",
      "literal": "",
      "idiomatic": ""
    },
    {
      "id": "s0309",
      "chinese": "病方今客腎濡，此所謂『腎痹』也。」",
      "literal": "",
      "idiomatic": ""
    },
    {
      "id": "s0310",
      "chinese": "宋建曰：「然，建故有要脊痛。",
      "literal": "",
      "idiomatic": ""
    },
    {
      "id": "s0311",
      "chinese": "往四五日，天雨，黃氏諸倩見建家京下方石，即弄之，建亦欲效之，效之不能起，即復置之。",
      "literal": "",
      "idiomatic": ""
    },
    {
      "id": "s0312",
      "chinese": "暮，要脊痛，不得溺，至今不愈。」",
      "literal": "",
      "idiomatic": ""
    },
    {
      "id": "s0313",
      "chinese": "建病得之好持重。",
      "literal": "",
      "idiomatic": ""
    },
    {
      "id": "s0314",
      "chinese": "所以知建病者，臣意見其色，太陽色乾，腎部上及界要以下者枯四分所，故以往四五日知其發也。",
      "literal": "",
      "idiomatic": ""
    },
    {
      "id": "s0315",
      "chinese": "臣意即為柔湯使服之，十八日所而病愈。",
      "literal": "",
      "idiomatic": ""
    },
    {
      "id": "s0316",
      "chinese": "濟北王侍者韓女病要背痛，寒熱，眾醫皆以為寒熱也。",
      "literal": "",
      "idiomatic": ""
    },
    {
      "id": "s0317",
      "chinese": "臣意診脈，曰：「內寒，月事不下也。」",
      "literal": "",
      "idiomatic": ""
    },
    {
      "id": "s0318",
      "chinese": "即竄以藥，旋下，病已。",
      "literal": "",
      "idiomatic": ""
    },
    {
      "id": "s0319",
      "chinese": "病得之欲男子而不可得也。",
      "literal": "",
      "idiomatic": ""
    },
    {
      "id": "s0320",
      "chinese": "所以知韓女之病者，診其脈時，切之，腎脈也，嗇而不屬。",
      "literal": "",
      "idiomatic": ""
    },
    {
      "id": "s0321",
      "chinese": "嗇而不屬者，其來難，堅，故曰月不下。",
      "literal": "",
      "idiomatic": ""
    },
    {
      "id": "s0322",
      "chinese": "肝脈弦，出左口，故曰欲男子不可得也。",
      "literal": "",
      "idiomatic": ""
    },
    {
      "id": "s0323",
      "chinese": "臨菑氾里女子薄吾病甚，眾醫皆以為寒熱篤，當死，不治。",
      "literal": "",
      "idiomatic": ""
    },
    {
      "id": "s0324",
      "chinese": "臣意診其脈，曰：「蟯瘕。」",
      "literal": "",
      "idiomatic": ""
    },
    {
      "id": "s0325",
      "chinese": "蟯瘕為病，腹大，上膚黃麤，循之戚戚然。",
      "literal": "",
      "idiomatic": ""
    },
    {
      "id": "s0326",
      "chinese": "臣意飲以芫華一撮，即出蟯可數升，病已，三十日如故。",
      "literal": "",
      "idiomatic": ""
    },
    {
      "id": "s0327",
      "chinese": "病蟯得之於寒溼，寒溼氣宛篤不發，化為蟲。",
      "literal": "",
      "idiomatic": ""
    },
    {
      "id": "s0328",
      "chinese": "臣意所以知薄吾病者，切其脈，循其尺，其尺索刺麤，而毛美奉發，是蟲氣也。",
      "literal": "",
      "idiomatic": ""
    },
    {
      "id": "s0329",
      "chinese": "其色澤者，中藏無邪氣重病。",
      "literal": "",
      "idiomatic": ""
    },
    {
      "id": "s0330",
      "chinese": "齊淳于司馬病，臣意切其脈，告曰：「當病迵風。",
      "literal": "",
      "idiomatic": ""
    },
    {
      "id": "s0331",
      "chinese": "迵風之狀，飲食下嗌輒後之。",
      "literal": "",
      "idiomatic": ""
    },
    {
      "id": "s0332",
      "chinese": "病得之飽食而疾走。」",
      "literal": "",
      "idiomatic": ""
    },
    {
      "id": "s0333",
      "chinese": "淳于司馬曰：「我之王家食馬肝，食飽甚，見酒來，即走去，驅疾至舍，即泄數十出。」",
      "literal": "",
      "idiomatic": ""
    },
    {
      "id": "s0334",
      "chinese": "臣意告曰：「為火齊米汁飲之，七八日而當愈。」",
      "literal": "",
      "idiomatic": ""
    },
    {
      "id": "s0335",
      "chinese": "時醫秦信在旁，臣意去，信謂左右閣都尉曰：「意以淳于司馬病為何？」",
      "literal": "",
      "idiomatic": ""
    },
    {
      "id": "s0336",
      "chinese": "曰：「以為迵風，可治。」",
      "literal": "",
      "idiomatic": ""
    },
    {
      "id": "s0337",
      "chinese": "信即笑曰：「是不知也。",
      "literal": "",
      "idiomatic": ""
    },
    {
      "id": "s0338",
      "chinese": "淳于司馬病，法當後九日死。」",
      "literal": "",
      "idiomatic": ""
    },
    {
      "id": "s0339",
      "chinese": "即後九日不死，其家復召臣意。",
      "literal": "",
      "idiomatic": ""
    },
    {
      "id": "s0340",
      "chinese": "臣意往問之，盡如意診。",
      "literal": "",
      "idiomatic": ""
    },
    {
      "id": "s0341",
      "chinese": "臣即為一火齊米汁，使服之，七八日病已。",
      "literal": "",
      "idiomatic": ""
    },
    {
      "id": "s0342",
      "chinese": "所以知之者，診其脈時，切之，盡如法。",
      "literal": "",
      "idiomatic": ""
    },
    {
      "id": "s0343",
      "chinese": "其病順，故不死。",
      "literal": "",
      "idiomatic": ""
    },
    {
      "id": "s0344",
      "chinese": "齊中郎破石病，臣意診其脈，告曰：「肺傷，不治，當後十日丁亥溲血死。」",
      "literal": "",
      "idiomatic": ""
    },
    {
      "id": "s0345",
      "chinese": "即後十一日，溲血而死。",
      "literal": "",
      "idiomatic": ""
    },
    {
      "id": "s0346",
      "chinese": "破石之病，得之墮馬僵石上。",
      "literal": "",
      "idiomatic": ""
    },
    {
      "id": "s0347",
      "chinese": "所以知破石之病者，切其脈，得肺陰氣，其來散，數道至而不一也。",
      "literal": "",
      "idiomatic": ""
    },
    {
      "id": "s0348",
      "chinese": "色又乘之。",
      "literal": "",
      "idiomatic": ""
    },
    {
      "id": "s0349",
      "chinese": "所以知其墮馬者，切之得番陰脈。",
      "literal": "",
      "idiomatic": ""
    },
    {
      "id": "s0350",
      "chinese": "番陰脈入虛里，乘肺脈。",
      "literal": "",
      "idiomatic": ""
    },
    {
      "id": "s0351",
      "chinese": "肺脈散者，固色變也乘也。",
      "literal": "",
      "idiomatic": ""
    },
    {
      "id": "s0352",
      "chinese": "所以不中期死者，師言曰：「病者安穀即過期，不安穀則不及期」。",
      "literal": "",
      "idiomatic": ""
    },
    {
      "id": "s0353",
      "chinese": "其人嗜黍，黍主肺，故過期。",
      "literal": "",
      "idiomatic": ""
    },
    {
      "id": "s0354",
      "chinese": "所以溲血者，診脈法曰「病養喜陰處者順死，養喜陽處者逆死」。",
      "literal": "",
      "idiomatic": ""
    }
  ]
}