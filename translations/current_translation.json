{
  "metadata": {
    "book": "shiji",
    "chapter": "105",
    "file": "data/shiji/105.json"
  },
  "sentences": [
    {
      "id": "s0001",
      "chinese": "扁鵲者，勃海郡鄭人也，姓秦氏，名越人。",
      "literal": "",
      "idiomatic": ""
    },
    {
      "id": "s0002",
      "chinese": "少時為人舍長。",
      "literal": "",
      "idiomatic": ""
    },
    {
      "id": "s0003",
      "chinese": "舍客長桑君過，扁鵲獨奇之，常謹遇之。",
      "literal": "",
      "idiomatic": ""
    },
    {
      "id": "s0004",
      "chinese": "長桑君亦知扁鵲非常人也。",
      "literal": "",
      "idiomatic": ""
    },
    {
      "id": "s0005",
      "chinese": "出入十餘年，乃呼扁鵲私坐，閒與語曰：「我有禁方，年老，欲傳與公，公毋泄。」",
      "literal": "",
      "idiomatic": ""
    },
    {
      "id": "s0006",
      "chinese": "扁鵲曰：「敬諾。」",
      "literal": "",
      "idiomatic": ""
    },
    {
      "id": "s0007",
      "chinese": "乃出其懷中藥予扁鵲：「飲是以上池之水，三十日當知物矣。」",
      "literal": "",
      "idiomatic": ""
    },
    {
      "id": "s0008",
      "chinese": "乃悉取其禁方書盡與扁鵲。",
      "literal": "",
      "idiomatic": ""
    },
    {
      "id": "s0009",
      "chinese": "忽然不見，殆非人也。",
      "literal": "",
      "idiomatic": ""
    },
    {
      "id": "s0010",
      "chinese": "扁鵲以其言飲藥三十日，視見垣一方人。",
      "literal": "",
      "idiomatic": ""
    },
    {
      "id": "s0011",
      "chinese": "以此視病，盡見五藏癥結，特以診脈為名耳。",
      "literal": "",
      "idiomatic": ""
    },
    {
      "id": "s0012",
      "chinese": "為醫或在齊，或在趙。",
      "literal": "",
      "idiomatic": ""
    },
    {
      "id": "s0013",
      "chinese": "在趙者名扁鵲。",
      "literal": "",
      "idiomatic": ""
    },
    {
      "id": "s0014",
      "chinese": "當晉昭公時，諸大夫彊而公族弱，趙簡子為大夫，專國事。",
      "literal": "",
      "idiomatic": ""
    },
    {
      "id": "s0015",
      "chinese": "簡子疾，五日不知人，大夫皆懼，於是召扁鵲。",
      "literal": "",
      "idiomatic": ""
    },
    {
      "id": "s0016",
      "chinese": "扁鵲入視病，出，董安于問扁鵲，扁鵲曰：「血脈治也，而何怪！",
      "literal": "",
      "idiomatic": ""
    },
    {
      "id": "s0017",
      "chinese": "昔秦穆公嘗如此，七日而寤。",
      "literal": "",
      "idiomatic": ""
    },
    {
      "id": "s0018",
      "chinese": "寤之日，告公孫支與子輿曰：『我之帝所甚樂。",
      "literal": "",
      "idiomatic": ""
    },
    {
      "id": "s0019",
      "chinese": "吾所以久者，適有所學也。",
      "literal": "",
      "idiomatic": ""
    },
    {
      "id": "s0020",
      "chinese": "帝告我：「晉國且大亂，五世不安。",
      "literal": "",
      "idiomatic": ""
    },
    {
      "id": "s0021",
      "chinese": "其後將霸，未老而死。",
      "literal": "",
      "idiomatic": ""
    },
    {
      "id": "s0022",
      "chinese": "霸者之子且令而國男女無別。」』",
      "literal": "",
      "idiomatic": ""
    },
    {
      "id": "s0023",
      "chinese": "公孫支書而藏之，秦策於是出。",
      "literal": "",
      "idiomatic": ""
    },
    {
      "id": "s0024",
      "chinese": "夫獻公之亂，文公之霸，而襄公敗秦師於殽而歸縱淫，此子之所聞。",
      "literal": "",
      "idiomatic": ""
    },
    {
      "id": "s0025",
      "chinese": "今主君之病與之同，不出三日必閒，閒必有言也。」",
      "literal": "",
      "idiomatic": ""
    },
    {
      "id": "s0027",
      "chinese": "居二日半，簡子寤，語諸大夫曰：「我之帝所甚樂，與百神游於鈞天，廣樂九奏萬舞，不類三代之樂，其聲動心。",
      "literal": "",
      "idiomatic": ""
    },
    {
      "id": "s0028",
      "chinese": "有一熊欲援我，帝命我射之，中熊，熊死。",
      "literal": "",
      "idiomatic": ""
    },
    {
      "id": "s0029",
      "chinese": "有羆來，我又射之，中羆，羆死。",
      "literal": "",
      "idiomatic": ""
    },
    {
      "id": "s0030",
      "chinese": "帝甚喜，賜我二笥，皆有副。",
      "literal": "",
      "idiomatic": ""
    },
    {
      "id": "s0031",
      "chinese": "吾見兒在帝側，帝屬我一翟犬，曰：『及而子之壯也以賜之。』",
      "literal": "",
      "idiomatic": ""
    },
    {
      "id": "s0032",
      "chinese": "帝告我：『晉國且世衰，七世而亡。",
      "literal": "",
      "idiomatic": ""
    },
    {
      "id": "s0033",
      "chinese": "嬴姓將大敗周人於范魁之西，而亦不能有也。』」",
      "literal": "",
      "idiomatic": ""
    },
    {
      "id": "s0034",
      "chinese": "董安于受言，書而藏之。",
      "literal": "",
      "idiomatic": ""
    },
    {
      "id": "s0035",
      "chinese": "以扁鵲言告簡子，簡子賜扁鵲田四萬畝。",
      "literal": "",
      "idiomatic": ""
    },
    {
      "id": "s0036",
      "chinese": "其後扁鵲過虢。",
      "literal": "",
      "idiomatic": ""
    },
    {
      "id": "s0037",
      "chinese": "虢太子死，扁鵲至虢宮門下，問中庶子喜方者曰：「太子何病，國中治穰過於眾事？」",
      "literal": "",
      "idiomatic": ""
    },
    {
      "id": "s0038",
      "chinese": "中庶子曰：「太子病血氣不時，交錯而不得泄，暴發於外，則為中害。",
      "literal": "",
      "idiomatic": ""
    },
    {
      "id": "s0039",
      "chinese": "精神不能止邪氣，邪氣畜積而不得泄，是以陽緩而陰急，故暴蹷而死。」",
      "literal": "",
      "idiomatic": ""
    },
    {
      "id": "s0040",
      "chinese": "扁鵲曰：「其死何如時？」",
      "literal": "",
      "idiomatic": ""
    },
    {
      "id": "s0041",
      "chinese": "曰：「雞鳴至今。」",
      "literal": "",
      "idiomatic": ""
    },
    {
      "id": "s0042",
      "chinese": "曰：「收乎？」",
      "literal": "",
      "idiomatic": ""
    },
    {
      "id": "s0043",
      "chinese": "曰：「未也，其死未能半日也。」",
      "literal": "",
      "idiomatic": ""
    },
    {
      "id": "s0044",
      "chinese": "「言臣齊勃海秦越人也，家在於鄭，未嘗得望精光侍謁於前也。",
      "literal": "",
      "idiomatic": ""
    },
    {
      "id": "s0045",
      "chinese": "聞太子不幸而死，臣能生之。」",
      "literal": "",
      "idiomatic": ""
    },
    {
      "id": "s0046",
      "chinese": "中庶子曰：「先生得無誕之乎？",
      "literal": "",
      "idiomatic": ""
    },
    {
      "id": "s0047",
      "chinese": "何以言太子可生也！",
      "literal": "",
      "idiomatic": ""
    },
    {
      "id": "s0048",
      "chinese": "臣聞上古之時，醫有俞跗，治病不以湯液醴灑，鑱石撟引，案扤毒熨，一撥見病之應，因五藏之輸，乃割皮解肌，訣脈結筋，搦髓腦，揲荒爪幕，湔浣腸胃，漱滌五藏，練精易形。",
      "literal": "",
      "idiomatic": ""
    },
    {
      "id": "s0049",
      "chinese": "先生之方能若是，則太子可生也；",
      "literal": "",
      "idiomatic": ""
    },
    {
      "id": "s0050",
      "chinese": "不能若是而欲生之，曾不可以告咳嬰之兒。」",
      "literal": "",
      "idiomatic": ""
    },
    {
      "id": "s0051",
      "chinese": "終日，扁鵲仰天嘆曰：「夫子之為方也，若以管窺天，以郄視文。",
      "literal": "",
      "idiomatic": ""
    }
  ]
}