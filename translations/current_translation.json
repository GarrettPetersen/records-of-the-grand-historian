{
  "metadata": {
    "book": "shiji",
    "chapter": "105",
    "file": "data/shiji/105.json"
  },
  "sentences": [
    {
      "id": "s0255",
      "chinese": "病見寒氣則遺溺，使人腹腫。」",
      "literal": "",
      "idiomatic": ""
    },
    {
      "id": "s0256",
      "chinese": "出於病得之欲溺不得，因以接內。",
      "literal": "",
      "idiomatic": ""
    },
    {
      "id": "s0257",
      "chinese": "所以知出於病者，切其脈大而實，其來難，是蹶陰之動也。",
      "literal": "",
      "idiomatic": ""
    },
    {
      "id": "s0258",
      "chinese": "脈來難者，疝氣之客於膀胱也。",
      "literal": "",
      "idiomatic": ""
    },
    {
      "id": "s0259",
      "chinese": "腹之所以腫者，言蹶陰之絡結小肮也。",
      "literal": "",
      "idiomatic": ""
    },
    {
      "id": "s0260",
      "chinese": "蹶陰有過則脈結動，動則腹腫。",
      "literal": "",
      "idiomatic": ""
    },
    {
      "id": "s0261",
      "chinese": "臣意即灸其足蹶陰之脈，左右各一所，即不遺溺而溲清，小肮痛止。",
      "literal": "",
      "idiomatic": ""
    },
    {
      "id": "s0262",
      "chinese": "即更為火齊湯以飲之，三日而疝氣散，即愈。",
      "literal": "",
      "idiomatic": ""
    },
    {
      "id": "s0263",
      "chinese": "故濟北王阿母自言足熱而懣，臣意告曰：「熱蹶也。」",
      "literal": "",
      "idiomatic": ""
    },
    {
      "id": "s0264",
      "chinese": "則刺其足心各三所，案之無出血，病旋已。",
      "literal": "",
      "idiomatic": ""
    },
    {
      "id": "s0265",
      "chinese": "病得之飲酒大醉。",
      "literal": "",
      "idiomatic": ""
    },
    {
      "id": "s0266",
      "chinese": "濟北王召臣意診脈諸女子侍者，至女子豎，豎無病。",
      "literal": "",
      "idiomatic": ""
    },
    {
      "id": "s0267",
      "chinese": "臣意告永巷長曰：「豎傷脾，不可勞，法當春嘔血死。」",
      "literal": "",
      "idiomatic": ""
    },
    {
      "id": "s0268",
      "chinese": "臣意言王曰：「才人女子豎何能？」",
      "literal": "",
      "idiomatic": ""
    },
    {
      "id": "s0269",
      "chinese": "王曰：「是好為方，多伎能，為所是案法新，往年市之民所，四百七十萬，曹偶四人。」",
      "literal": "",
      "idiomatic": ""
    },
    {
      "id": "s0270",
      "chinese": "王曰：「得毋有病乎？」",
      "literal": "",
      "idiomatic": ""
    },
    {
      "id": "s0271",
      "chinese": "臣意對曰：「豎病重，在死法中。」",
      "literal": "",
      "idiomatic": ""
    },
    {
      "id": "s0272",
      "chinese": "王召視之，其顏色不變，以為不然，不賣諸侯所。",
      "literal": "",
      "idiomatic": ""
    },
    {
      "id": "s0273",
      "chinese": "至春，豎奉劍從王之廁，王去，豎後，王令人召之，即仆於廁，嘔血死。",
      "literal": "",
      "idiomatic": ""
    },
    {
      "id": "s0274",
      "chinese": "病得之流汗。",
      "literal": "",
      "idiomatic": ""
    },
    {
      "id": "s0275",
      "chinese": "流汗者，（同）法病內重，毛發而色澤，脈不衰，此亦（關）內［關］之病也。",
      "literal": "",
      "idiomatic": ""
    },
    {
      "id": "s0276",
      "chinese": "齊中大夫病齲齒，臣意灸其左大陽明脈，即為苦參湯，日嗽三升，出入五六日，病已。",
      "literal": "",
      "idiomatic": ""
    },
    {
      "id": "s0277",
      "chinese": "得之風，及臥開口，食而不嗽。",
      "literal": "",
      "idiomatic": ""
    },
    {
      "id": "s0278",
      "chinese": "菑川王美人懷子而不乳，來召臣意。",
      "literal": "",
      "idiomatic": ""
    },
    {
      "id": "s0279",
      "chinese": "臣意往，飲以莨碭藥一撮，以酒飲之，旋乳。",
      "literal": "",
      "idiomatic": ""
    },
    {
      "id": "s0280",
      "chinese": "臣意復診其脈，而脈躁。",
      "literal": "",
      "idiomatic": ""
    },
    {
      "id": "s0281",
      "chinese": "躁者有餘病，即飲以消石一齊，出血，血如豆比五六枚。",
      "literal": "",
      "idiomatic": ""
    },
    {
      "id": "s0282",
      "chinese": "齊丞相舍人奴從朝入宮，臣意見之食閨門外，望其色有病氣。",
      "literal": "",
      "idiomatic": ""
    },
    {
      "id": "s0283",
      "chinese": "臣意即告宦者平。",
      "literal": "",
      "idiomatic": ""
    },
    {
      "id": "s0284",
      "chinese": "平好為脈，學臣意所，臣意即示之舍人奴病，告之曰：「此傷脾氣也，當至春鬲塞不通，不能食飲，法至夏泄血死。」",
      "literal": "",
      "idiomatic": ""
    },
    {
      "id": "s0285",
      "chinese": "宦者平即往告相曰：「君之舍人奴有病，病重，死期有日。」",
      "literal": "",
      "idiomatic": ""
    },
    {
      "id": "s0286",
      "chinese": "相君曰：「卿何以知之？」",
      "literal": "",
      "idiomatic": ""
    },
    {
      "id": "s0287",
      "chinese": "曰：「君朝時入宮，君之舍人奴盡食閨門外，平與倉公立，即示平曰，病如是者死。」",
      "literal": "",
      "idiomatic": ""
    },
    {
      "id": "s0288",
      "chinese": "相即召舍人（奴）而謂之曰：「公奴有病不？」",
      "literal": "",
      "idiomatic": ""
    },
    {
      "id": "s0289",
      "chinese": "舍人曰：「奴無病，身無痛者。」",
      "literal": "",
      "idiomatic": ""
    },
    {
      "id": "s0290",
      "chinese": "至春果病，至四月，泄血死。",
      "literal": "",
      "idiomatic": ""
    },
    {
      "id": "s0291",
      "chinese": "所以知奴病者，脾氣周乘五藏，傷部而交，故傷脾之色也，望之殺然黃，察之如死青之茲。",
      "literal": "",
      "idiomatic": ""
    },
    {
      "id": "s0292",
      "chinese": "眾醫不知，以為大蟲，不知傷脾。",
      "literal": "",
      "idiomatic": ""
    },
    {
      "id": "s0293",
      "chinese": "所以至春死病者，胃氣黃，黃者土氣也，土不勝木，故至春死。",
      "literal": "",
      "idiomatic": ""
    },
    {
      "id": "s0294",
      "chinese": "所以至夏死者，脈法曰「病重而脈順清者曰內關」，內關之病，人不知其所痛，心急然無苦。",
      "literal": "",
      "idiomatic": ""
    },
    {
      "id": "s0295",
      "chinese": "若加以一病，死中春；",
      "literal": "",
      "idiomatic": ""
    },
    {
      "id": "s0296",
      "chinese": "一愈順，及一時。",
      "literal": "",
      "idiomatic": ""
    },
    {
      "id": "s0297",
      "chinese": "其所以四月死者，診其人時愈順。",
      "literal": "",
      "idiomatic": ""
    },
    {
      "id": "s0298",
      "chinese": "愈順者，人尚肥也。",
      "literal": "",
      "idiomatic": ""
    },
    {
      "id": "s0299",
      "chinese": "奴之病得之流汗數出，（灸）［炙］於火而以出見大風也。",
      "literal": "",
      "idiomatic": ""
    },
    {
      "id": "s0300",
      "chinese": "菑川王病，召臣意診脈，曰：「蹶上為重，頭痛身熱，使人煩懣。」",
      "literal": "",
      "idiomatic": ""
    },
    {
      "id": "s0301",
      "chinese": "臣意即以寒水拊其頭，刺足陽明脈，左右各三所，病旋已。",
      "literal": "",
      "idiomatic": ""
    },
    {
      "id": "s0302",
      "chinese": "病得之沐發未乾而臥。",
      "literal": "",
      "idiomatic": ""
    },
    {
      "id": "s0303",
      "chinese": "診如前，所以蹶，頭熱至肩。",
      "literal": "",
      "idiomatic": ""
    },
    {
      "id": "s0304",
      "chinese": "齊王黃姬兄黃長卿家有酒召客，召臣意。",
      "literal": "",
      "idiomatic": ""
    }
  ]
}