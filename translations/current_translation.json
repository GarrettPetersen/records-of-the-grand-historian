{
  "metadata": {
    "book": "shiji",
    "chapter": "105",
    "file": "data/shiji/105.json"
  },
  "sentences": [
    {
      "id": "s0355",
      "chinese": "其人喜自靜，不躁，又久安坐，伏几而寐，故血下泄。",
      "literal": "",
      "idiomatic": ""
    },
    {
      "id": "s0356",
      "chinese": "齊王侍醫遂病，自練五石服之。",
      "literal": "",
      "idiomatic": ""
    },
    {
      "id": "s0357",
      "chinese": "臣意往過之，遂謂意曰：「不肖有病，幸診遂也。」",
      "literal": "",
      "idiomatic": ""
    },
    {
      "id": "s0358",
      "chinese": "臣意即診之，告曰：「公病中熱。",
      "literal": "",
      "idiomatic": ""
    },
    {
      "id": "s0359",
      "chinese": "論曰『中熱不溲者，不可服五石』。",
      "literal": "",
      "idiomatic": ""
    },
    {
      "id": "s0360",
      "chinese": "石之為藥精悍，公服之不得數溲，亟勿服。",
      "literal": "",
      "idiomatic": ""
    },
    {
      "id": "s0361",
      "chinese": "色將發臃。」",
      "literal": "",
      "idiomatic": ""
    },
    {
      "id": "s0362",
      "chinese": "遂曰：「扁鵲曰『陰石以治陰病，陽石以治陽病』。",
      "literal": "",
      "idiomatic": ""
    },
    {
      "id": "s0363",
      "chinese": "夫藥石者有陰陽水火之齊，故中熱，即為陰石柔齊治之；",
      "literal": "",
      "idiomatic": ""
    },
    {
      "id": "s0364",
      "chinese": "中寒，即為陽石剛齊治之。」",
      "literal": "",
      "idiomatic": ""
    },
    {
      "id": "s0365",
      "chinese": "臣意曰：「公所論遠矣。",
      "literal": "",
      "idiomatic": ""
    },
    {
      "id": "s0366",
      "chinese": "扁鵲雖言若是，然必審診，起度量，立規矩，稱權衡，合色脈表裏有餘不足順逆之法，參其人動靜與息相應，乃可以論。",
      "literal": "",
      "idiomatic": ""
    },
    {
      "id": "s0367",
      "chinese": "論曰『陽疾處內，陰形應外者，不加悍藥及鑱石』。",
      "literal": "",
      "idiomatic": ""
    },
    {
      "id": "s0368",
      "chinese": "夫悍藥入中，則邪氣辟矣，而宛氣愈深。",
      "literal": "",
      "idiomatic": ""
    },
    {
      "id": "s0369",
      "chinese": "診法曰『二陰應外，一陽接內者，不可以剛藥』。",
      "literal": "",
      "idiomatic": ""
    },
    {
      "id": "s0370",
      "chinese": "剛藥入則動陽，陰病益衰，陽病益箸，邪氣流行，為重困於俞，忿發為疽。」",
      "literal": "",
      "idiomatic": ""
    },
    {
      "id": "s0371",
      "chinese": "意告之後百餘日，果為疽發乳上，入缺盆，死。",
      "literal": "",
      "idiomatic": ""
    },
    {
      "id": "s0372",
      "chinese": "此謂論之大體也，必有經紀。",
      "literal": "",
      "idiomatic": ""
    },
    {
      "id": "s0373",
      "chinese": "拙工有一不習，文理陰陽失矣。",
      "literal": "",
      "idiomatic": ""
    },
    {
      "id": "s0374",
      "chinese": "齊王故為陽虛侯時，病甚，眾醫皆以為蹷。",
      "literal": "",
      "idiomatic": ""
    },
    {
      "id": "s0375",
      "chinese": "臣意診脈，以為痹，根在右脅下，大如覆杯，令人喘，逆氣不能食。",
      "literal": "",
      "idiomatic": ""
    },
    {
      "id": "s0376",
      "chinese": "臣意即以火齊粥且飲，六日氣下；",
      "literal": "",
      "idiomatic": ""
    },
    {
      "id": "s0377",
      "chinese": "即令更服丸藥，出入六日，病已。",
      "literal": "",
      "idiomatic": ""
    },
    {
      "id": "s0378",
      "chinese": "病得之內。",
      "literal": "",
      "idiomatic": ""
    },
    {
      "id": "s0379",
      "chinese": "診之時不能識其經解，大識其病所在。",
      "literal": "",
      "idiomatic": ""
    },
    {
      "id": "s0380",
      "chinese": "臣意嘗診安陽武都裏成開方，開方自言以為不病，臣意謂之病苦沓風，三歲四支不能自用，使人瘖，瘖即死。",
      "literal": "",
      "idiomatic": ""
    },
    {
      "id": "s0381",
      "chinese": "今聞其四支不能用，瘖而未死也。",
      "literal": "",
      "idiomatic": ""
    },
    {
      "id": "s0382",
      "chinese": "病得之數飲酒以見大風氣。",
      "literal": "",
      "idiomatic": ""
    },
    {
      "id": "s0383",
      "chinese": "所以知成開方病者，診之，其脈法奇咳言曰「藏氣相反者死」。",
      "literal": "",
      "idiomatic": ""
    },
    {
      "id": "s0384",
      "chinese": "切之，得腎反肺，法曰「三歲死」也。",
      "literal": "",
      "idiomatic": ""
    },
    {
      "id": "s0385",
      "chinese": "安陵阪裏公乘項處病，臣意診脈，曰：「牡疝。」",
      "literal": "",
      "idiomatic": ""
    },
    {
      "id": "s0386",
      "chinese": "牡疝在鬲下，上連肺。",
      "literal": "",
      "idiomatic": ""
    },
    {
      "id": "s0387",
      "chinese": "病得之內。",
      "literal": "",
      "idiomatic": ""
    },
    {
      "id": "s0388",
      "chinese": "臣意謂之：「慎毋為勞力事，為勞力事則必嘔血死。」",
      "literal": "",
      "idiomatic": ""
    },
    {
      "id": "s0389",
      "chinese": "處後蹴踘，要蹷寒，汗出多，即嘔血。",
      "literal": "",
      "idiomatic": ""
    },
    {
      "id": "s0390",
      "chinese": "臣意復診之，曰：「當旦日日夕死。」",
      "literal": "",
      "idiomatic": ""
    },
    {
      "id": "s0391",
      "chinese": "即死。",
      "literal": "",
      "idiomatic": ""
    },
    {
      "id": "s0392",
      "chinese": "病得之內。",
      "literal": "",
      "idiomatic": ""
    },
    {
      "id": "s0393",
      "chinese": "所以知項處病者，切其脈得番陽。",
      "literal": "",
      "idiomatic": ""
    },
    {
      "id": "s0394",
      "chinese": "番陽入虛裏，處旦日死。",
      "literal": "",
      "idiomatic": ""
    },
    {
      "id": "s0395",
      "chinese": "一番一絡者，牡疝也。",
      "literal": "",
      "idiomatic": ""
    },
    {
      "id": "s0396",
      "chinese": "臣意曰：他所診期決死生及所治已病眾多，久頗忘之，不能盡識，不敢以對。",
      "literal": "",
      "idiomatic": ""
    },
    {
      "id": "s0397",
      "chinese": "問臣意：「所診治病，病名多同而診異，或死或不死，何也？」",
      "literal": "",
      "idiomatic": ""
    },
    {
      "id": "s0398",
      "chinese": "對曰：「病名多相類，不可知，故古聖人為之脈法，以起度量，立規矩，縣權衡，案繩墨，調陰陽，別人之脈各名之，與天地相應，參合於人，故乃別百病以異之，有數者能異之，無數者同之。",
      "literal": "",
      "idiomatic": ""
    },
    {
      "id": "s0399",
      "chinese": "然脈法不可勝驗，診疾人以度異之，乃可別同名，命病主在所居。",
      "literal": "",
      "idiomatic": ""
    },
    {
      "id": "s0400",
      "chinese": "今臣意所診者，皆有診籍。",
      "literal": "",
      "idiomatic": ""
    },
    {
      "id": "s0401",
      "chinese": "所以別之者，臣意所受師方適成，師死，以故表籍所診，期決死生，觀所失所得者合脈法，以故至今知之。」",
      "literal": "",
      "idiomatic": ""
    },
    {
      "id": "s0403",
      "chinese": "問臣意曰：「所期病決死生，或不應期，何故？」",
      "literal": "",
      "idiomatic": ""
    },
    {
      "id": "s0404",
      "chinese": "對曰：「此皆飲食喜怒不節，或不當飲藥，或不當鍼灸，以故不中期死也。」",
      "literal": "",
      "idiomatic": ""
    },
    {
      "id": "s0406",
      "chinese": "問臣意：「意方能知病死生，論藥用所宜，諸侯王大臣有嘗問意者不？",
      "literal": "",
      "idiomatic": ""
    }
  ]
}