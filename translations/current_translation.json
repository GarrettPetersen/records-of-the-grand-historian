{
  "metadata": {
    "book": "shiji",
    "chapter": "105",
    "file": "data/shiji/105.json"
  },
  "sentences": [
    {
      "id": "s0407",
      "chinese": "及文王病時，不求意診治，何故？」",
      "literal": "",
      "idiomatic": ""
    },
    {
      "id": "s0408",
      "chinese": "對曰：「趙王、膠西王、濟南王、吳王皆使人來召臣意，臣意不敢往。",
      "literal": "",
      "idiomatic": ""
    },
    {
      "id": "s0409",
      "chinese": "文王病時，臣意家貧，欲為人治病，誠恐吏以除拘臣意也，故移名數，左右不修家生，出行游國中，問善為方數者事之久矣，見事數師，悉受其要事，盡其方書意，及解論之。",
      "literal": "",
      "idiomatic": ""
    },
    {
      "id": "s0410",
      "chinese": "身居陽虛侯國，因事侯。",
      "literal": "",
      "idiomatic": ""
    },
    {
      "id": "s0411",
      "chinese": "侯入朝，臣意從之長安，以故得診安陵項處等病也。」",
      "literal": "",
      "idiomatic": ""
    },
    {
      "id": "s0413",
      "chinese": "問臣意：「知文王所以得病不起之狀？」",
      "literal": "",
      "idiomatic": ""
    },
    {
      "id": "s0414",
      "chinese": "臣意對曰：「不見文王病，然竊聞文王病喘，頭痛，目不明。",
      "literal": "",
      "idiomatic": ""
    },
    {
      "id": "s0415",
      "chinese": "臣意心論之，以為非病也。",
      "literal": "",
      "idiomatic": ""
    },
    {
      "id": "s0416",
      "chinese": "以為肥而蓄精，身體不得搖，骨肉不相任，故喘，不當醫治。",
      "literal": "",
      "idiomatic": ""
    },
    {
      "id": "s0417",
      "chinese": "脈法曰『年二十脈氣當趨，年三十當疾步，年四十當安坐，年五十當安臥，年六十已上氣當大董』。",
      "literal": "",
      "idiomatic": ""
    },
    {
      "id": "s0418",
      "chinese": "文王年未滿二十，方脈氣之趨也而徐之，不應天道四時。",
      "literal": "",
      "idiomatic": ""
    },
    {
      "id": "s0419",
      "chinese": "後聞醫灸之即篤，此論病之過也。",
      "literal": "",
      "idiomatic": ""
    },
    {
      "id": "s0420",
      "chinese": "臣意論之，以為神氣爭而邪氣入，非年少所能復之也，以故死。",
      "literal": "",
      "idiomatic": ""
    },
    {
      "id": "s0421",
      "chinese": "所謂氣者，當調飲食，擇晏日，車步廣志，以適筋骨肉血脈，以瀉氣。",
      "literal": "",
      "idiomatic": ""
    },
    {
      "id": "s0422",
      "chinese": "故年二十，是謂『易眢』。",
      "literal": "",
      "idiomatic": ""
    },
    {
      "id": "s0423",
      "chinese": "法不當砭灸，砭灸至氣逐。」",
      "literal": "",
      "idiomatic": ""
    },
    {
      "id": "s0425",
      "chinese": "問臣意：「師慶安受之？",
      "literal": "",
      "idiomatic": ""
    },
    {
      "id": "s0426",
      "chinese": "聞於齊諸侯不？」",
      "literal": "",
      "idiomatic": ""
    },
    {
      "id": "s0427",
      "chinese": "對曰：「不知慶所師受。",
      "literal": "",
      "idiomatic": ""
    },
    {
      "id": "s0428",
      "chinese": "慶家富，善為醫，不肯為人治病，當以此故不聞。",
      "literal": "",
      "idiomatic": ""
    },
    {
      "id": "s0429",
      "chinese": "慶又告臣意曰：『慎毋令我子孫知若學我方也。』」",
      "literal": "",
      "idiomatic": ""
    },
    {
      "id": "s0431",
      "chinese": "問臣意：「師慶何見於意而愛意，欲悉教意方？」",
      "literal": "",
      "idiomatic": ""
    },
    {
      "id": "s0432",
      "chinese": "對曰：「臣意不聞師慶為方善也。",
      "literal": "",
      "idiomatic": ""
    },
    {
      "id": "s0433",
      "chinese": "意所以知慶者，意少時好諸方事，臣意試其方，皆多驗，精良。",
      "literal": "",
      "idiomatic": ""
    },
    {
      "id": "s0434",
      "chinese": "臣意聞菑川唐裏公孫光善為古傳方，臣意即往謁之。",
      "literal": "",
      "idiomatic": ""
    },
    {
      "id": "s0435",
      "chinese": "得見事之，受方化陰陽及傳語法，臣意悉受書之。",
      "literal": "",
      "idiomatic": ""
    },
    {
      "id": "s0436",
      "chinese": "臣意欲盡受他精方，公孫光曰：『吾方盡矣，不為愛公所。",
      "literal": "",
      "idiomatic": ""
    },
    {
      "id": "s0437",
      "chinese": "吾身已衰，無所復事之。",
      "literal": "",
      "idiomatic": ""
    },
    {
      "id": "s0438",
      "chinese": "是吾年少所受妙方也，悉與公，毋以教人。』",
      "literal": "",
      "idiomatic": ""
    },
    {
      "id": "s0439",
      "chinese": "臣意曰：『得見事侍公前，悉得禁方，幸甚。",
      "literal": "",
      "idiomatic": ""
    },
    {
      "id": "s0440",
      "chinese": "意死不敢妄傳人。』",
      "literal": "",
      "idiomatic": ""
    },
    {
      "id": "s0441",
      "chinese": "居有閒，公孫光閒處，臣意深論方，見言百世為之精也。",
      "literal": "",
      "idiomatic": ""
    },
    {
      "id": "s0442",
      "chinese": "師光喜曰：『公必為國工。",
      "literal": "",
      "idiomatic": ""
    },
    {
      "id": "s0443",
      "chinese": "吾有所善者皆疏，同產處臨菑，善為方，吾不若，其方甚奇，非世之所聞也。",
      "literal": "",
      "idiomatic": ""
    },
    {
      "id": "s0444",
      "chinese": "吾年中時，嘗欲受其方，楊中倩不肯，曰「若非其人也」。",
      "literal": "",
      "idiomatic": ""
    },
    {
      "id": "s0445",
      "chinese": "胥與公往見之，當知公喜方也。",
      "literal": "",
      "idiomatic": ""
    },
    {
      "id": "s0446",
      "chinese": "其人亦老矣，其家給富。』",
      "literal": "",
      "idiomatic": ""
    },
    {
      "id": "s0447",
      "chinese": "時者未往，會慶子男殷來獻馬，因師光奏馬王所，意以故得與殷善。",
      "literal": "",
      "idiomatic": ""
    },
    {
      "id": "s0448",
      "chinese": "光又屬意於殷曰：『意好數，公必謹遇之，其人聖儒。』",
      "literal": "",
      "idiomatic": ""
    },
    {
      "id": "s0449",
      "chinese": "即為書以意屬陽慶，以故知慶。",
      "literal": "",
      "idiomatic": ""
    },
    {
      "id": "s0450",
      "chinese": "臣意事慶謹，以故愛意也。」",
      "literal": "",
      "idiomatic": ""
    },
    {
      "id": "s0452",
      "chinese": "問臣意曰：「吏民嘗有事學意方，及畢盡得意方不？",
      "literal": "",
      "idiomatic": ""
    },
    {
      "id": "s0453",
      "chinese": "何縣里人？」",
      "literal": "",
      "idiomatic": ""
    },
    {
      "id": "s0454",
      "chinese": "對曰：「臨菑人宋邑。",
      "literal": "",
      "idiomatic": ""
    },
    {
      "id": "s0455",
      "chinese": "邑學，臣意教以五診，歲餘。",
      "literal": "",
      "idiomatic": ""
    },
    {
      "id": "s0456",
      "chinese": "濟北王遣太醫高期、王禹學，臣意教以經脈高下及奇絡結，當論俞所居，及氣當上下出入邪［正］逆順，以宜鑱石，定砭灸處，歲餘。",
      "literal": "",
      "idiomatic": ""
    },
    {
      "id": "s0457",
      "chinese": "菑川王時遣太倉馬長馮信正方，臣意教以案法逆順，論藥法，定五味及和齊湯法。",
      "literal": "",
      "idiomatic": ""
    },
    {
      "id": "s0458",
      "chinese": "高永侯家丞杜信，喜脈，來學，臣意教以上下經脈五診，二歲餘。",
      "literal": "",
      "idiomatic": ""
    },
    {
      "id": "s0459",
      "chinese": "臨菑召裏唐安來學，臣意教以五診上下經脈，奇咳，四時應陰陽重，未成，除為齊王侍醫。」",
      "literal": "",
      "idiomatic": ""
    },
    {
      "id": "s0460",
      "chinese": "問臣意：「診病決死生，能全無失乎？」",
      "literal": "",
      "idiomatic": ""
    }
  ]
}