{
  "s0151": {
    "chinese": "飢寒至身，不顧廉恥。",
    "literal": "",
    "idiomatic": ""
  },
  "s0152": {
    "chinese": "人情，一日不再食則飢，終歲不製衣則寒。",
    "literal": "",
    "idiomatic": ""
  },
  "s0153": {
    "chinese": "夫腹飢不得食，膚寒不得衣，雖慈母不能保其子，君安能以有其民哉！",
    "literal": "",
    "idiomatic": ""
  },
  "s0154": {
    "chinese": "明主知其然也，故務民於農桑，薄賦斂，廣畜積，以實倉廩，備水旱，故民可得而有也。",
    "literal": "",
    "idiomatic": ""
  },
  "s0155": {
    "chinese": "民者，在上所以牧之，趨利如水走下，四方亡擇也。",
    "literal": "",
    "idiomatic": ""
  },
  "s0156": {
    "chinese": "夫珠玉金銀，飢不可食，寒不可衣，然而眾貴之者，以上用之故也。",
    "literal": "",
    "idiomatic": ""
  },
  "s0157": {
    "chinese": "其為物輕微易臧，在於把握，可以周海內而亡飢寒之患。",
    "literal": "",
    "idiomatic": ""
  },
  "s0158": {
    "chinese": "此令臣輕背其主，而民易去其鄉，盜賊有所勸，亡逃者得輕資也。",
    "literal": "",
    "idiomatic": ""
  },
  "s0159": {
    "chinese": "粟米布帛生於地，長於時，聚於力，非可一日成也；",
    "literal": "",
    "idiomatic": ""
  },
  "s0160": {
    "chinese": "數石之重，中人弗勝，不為姦邪所利，一日弗得而飢寒至。",
    "literal": "",
    "idiomatic": ""
  },
  "s0161": {
    "chinese": "是故明君貴五穀而賤金玉。",
    "literal": "",
    "idiomatic": ""
  },
  "s0162": {
    "chinese": "今農夫五口之家，其服役者不下二人，其能耕者不過百畝，百畝之收不過百石。",
    "literal": "",
    "idiomatic": ""
  },
  "s0163": {
    "chinese": "春耕夏耘，秋穫冬臧，伐薪樵，治官府，給繇役；",
    "literal": "",
    "idiomatic": ""
  },
  "s0164": {
    "chinese": "春不得避風塵，夏不得避暑熱，秋不得避陰雨，冬不得避寒凍，四時之間亡日休息；",
    "literal": "",
    "idiomatic": ""
  },
  "s0165": {
    "chinese": "又私自送往迎來，弔死問疾，養孤長幼在其中。",
    "literal": "",
    "idiomatic": ""
  },
  "s0166": {
    "chinese": "勤苦如此，尚復被水旱之災，急政暴虐，賦斂不時，朝令而暮改。",
    "literal": "",
    "idiomatic": ""
  },
  "s0167": {
    "chinese": "當具有者半賈而賣，亡者取倍稱之息，於是有賣田宅鬻子孫以償責者矣。",
    "literal": "",
    "idiomatic": ""
  },
  "s0168": {
    "chinese": "而商賈大者積貯倍息，小者坐列販賣，操其奇贏，日游都市，乘上之急，所賣必倍。",
    "literal": "",
    "idiomatic": ""
  },
  "s0169": {
    "chinese": "故其男不耕耘，女不蠶織，衣必文采，食必梁肉；",
    "literal": "",
    "idiomatic": ""
  },
  "s0170": {
    "chinese": "亡農夫之苦，有仟伯之得。",
    "literal": "",
    "idiomatic": ""
  },
  "s0171": {
    "chinese": "因其富厚，交通王侯，力過吏勢，以利相傾；",
    "literal": "",
    "idiomatic": ""
  },
  "s0172": {
    "chinese": "千里游敖，冠蓋相望，乘堅策肥，履絲曳縞。",
    "literal": "",
    "idiomatic": ""
  },
  "s0173": {
    "chinese": "此商人所以兼并農人，農人所以流亡者也。",
    "literal": "",
    "idiomatic": ""
  },
  "s0174": {
    "chinese": "今法律賤商人，商人已富貴矣；",
    "literal": "",
    "idiomatic": ""
  },
  "s0175": {
    "chinese": "尊農夫，農夫已貧賤矣。",
    "literal": "",
    "idiomatic": ""
  },
  "s0176": {
    "chinese": "故俗之所貴，主之所賤也；",
    "literal": "",
    "idiomatic": ""
  },
  "s0177": {
    "chinese": "吏之所卑，法之所尊也。",
    "literal": "",
    "idiomatic": ""
  },
  "s0178": {
    "chinese": "上下相反，好惡乖迕，而欲國富法立，不可得也。",
    "literal": "",
    "idiomatic": ""
  },
  "s0179": {
    "chinese": "方今之務，莫若使民務農而已矣。",
    "literal": "",
    "idiomatic": ""
  },
  "s0180": {
    "chinese": "欲民務農，在於貴粟；",
    "literal": "",
    "idiomatic": ""
  },
  "s0181": {
    "chinese": "貴粟之道，在於使民以粟為賞罰。",
    "literal": "",
    "idiomatic": ""
  },
  "s0182": {
    "chinese": "今募天下入粟縣官，得以拜爵，得以除罪。",
    "literal": "",
    "idiomatic": ""
  },
  "s0183": {
    "chinese": "如此，富人有爵，農民有錢，粟有所渫。",
    "literal": "",
    "idiomatic": ""
  },
  "s0184": {
    "chinese": "夫能入粟以受爵，皆有餘者也；",
    "literal": "",
    "idiomatic": ""
  },
  "s0185": {
    "chinese": "取於有餘，以供上用，則貧民之賦可損，所謂損有餘補不足，令出而民利者也。",
    "literal": "",
    "idiomatic": ""
  },
  "s0186": {
    "chinese": "順於民心，所補者三：一曰主用足，二曰民賦少，三曰勸農功。",
    "literal": "",
    "idiomatic": ""
  },
  "s0187": {
    "chinese": "今令民有車騎馬一匹者，復卒三人。",
    "literal": "",
    "idiomatic": ""
  },
  "s0188": {
    "chinese": "車騎者，天下武備也，故為復卒。",
    "literal": "",
    "idiomatic": ""
  },
  "s0189": {
    "chinese": "神農之教曰：「有石城十仞，湯池百步，帶甲百萬，而亡粟，弗能守也。」",
    "literal": "",
    "idiomatic": ""
  },
  "s0190": {
    "chinese": "以是觀之，粟者，王者大用，政之本務。",
    "literal": "",
    "idiomatic": ""
  },
  "s0191": {
    "chinese": "令民入粟受爵至五大夫以上，乃復一人耳，此其與騎馬之功相去遠矣。",
    "literal": "",
    "idiomatic": ""
  },
  "s0192": {
    "chinese": "爵者，上之所擅，出於口而亡窮；",
    "literal": "",
    "idiomatic": ""
  },
  "s0193": {
    "chinese": "粟者，民之所種，生於地而不乏。",
    "literal": "",
    "idiomatic": ""
  },
  "s0194": {
    "chinese": "夫得高爵與免罪，人之所甚欲也。",
    "literal": "",
    "idiomatic": ""
  },
  "s0195": {
    "chinese": "使天下入粟於邊，以受爵免罪，不過三歲，塞下之粟必多矣。",
    "literal": "",
    "idiomatic": ""
  },
  "s0196": {
    "chinese": "於是文帝從錯之言，令民入粟邊，六百石爵上造，稍增至四千石為五大夫，萬二千石為大庶長，各以多少級數為差。",
    "literal": "",
    "idiomatic": ""
  },
  "s0197": {
    "chinese": "錯復奏言：「陛下幸使天下入粟塞下以拜爵，甚大惠也。",
    "literal": "",
    "idiomatic": ""
  },
  "s0198": {
    "chinese": "竊恐塞卒之食不足用大渫天下粟。",
    "literal": "",
    "idiomatic": ""
  },
  "s0199": {
    "chinese": "邊食足以支五歲，可令入粟郡縣矣；",
    "literal": "",
    "idiomatic": ""
  },
  "s0200": {
    "chinese": "足支一歲以上，可時赦，勿收農民租。",
    "literal": "",
    "idiomatic": ""
  }
}