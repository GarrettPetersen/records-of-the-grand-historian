{
  "s0051": {
    "chinese": "時吳王濞謀為逆亂，天戒數見，終不改寤，後卒誅滅。",
    "literal": "",
    "idiomatic": ""
  },
  "s0052": {
    "chinese": "五年十月，楚王都彭城大風從東南來，毀巿門，殺人。",
    "literal": "",
    "idiomatic": ""
  },
  "s0053": {
    "chinese": "是月王戊初嗣立，後坐淫削國，與吳王謀反，刑僇諫者。",
    "literal": "",
    "idiomatic": ""
  },
  "s0054": {
    "chinese": "吳在楚東南，天戒若曰，勿與吳為惡，將敗巿朝。",
    "literal": "",
    "idiomatic": ""
  },
  "s0055": {
    "chinese": "王戊不寤，卒隨吳亡。",
    "literal": "",
    "idiomatic": ""
  },
  "s0056": {
    "chinese": "釐公十五年「九月己卯晦，震夷伯之廟」。",
    "literal": "",
    "idiomatic": ""
  },
  "s0057": {
    "chinese": "劉向以為晦，暝也；",
    "literal": "",
    "idiomatic": ""
  },
  "s0058": {
    "chinese": "震，雷也。",
    "literal": "",
    "idiomatic": ""
  },
  "s0059": {
    "chinese": "夷伯，世大夫，正書雷，其廟獨冥。",
    "literal": "",
    "idiomatic": ""
  },
  "s0060": {
    "chinese": "天戒若曰，勿使大夫世官，將專事暝晦。",
    "literal": "",
    "idiomatic": ""
  },
  "s0061": {
    "chinese": "明年，公子季友卒，果世官，政在季氏。",
    "literal": "",
    "idiomatic": ""
  },
  "s0062": {
    "chinese": "至成公十六年「六月甲午晦」，正晝皆暝，陰為陽，臣制君也。",
    "literal": "",
    "idiomatic": ""
  },
  "s0063": {
    "chinese": "成公不寤，其冬季氏殺公子偃。",
    "literal": "",
    "idiomatic": ""
  },
  "s0064": {
    "chinese": "季氏萌於釐公，大於成公，此其應也。",
    "literal": "",
    "idiomatic": ""
  },
  "s0065": {
    "chinese": "董仲舒以為夷伯，季氏之孚也，陪臣不當有廟。",
    "literal": "",
    "idiomatic": ""
  },
  "s0066": {
    "chinese": "震者雷也，晦暝，雷擊其廟，明當絕去僭差之類也。",
    "literal": "",
    "idiomatic": ""
  },
  "s0067": {
    "chinese": "向又以為此皆所謂夜妖者也。",
    "literal": "",
    "idiomatic": ""
  },
  "s0068": {
    "chinese": "劉歆以為春秋及朔言朔，及晦言晦，人道所不及，則天震之。",
    "literal": "",
    "idiomatic": ""
  },
  "s0069": {
    "chinese": "展氏有隱慝，故天加誅於其祖夷伯之廟以譴告之也。",
    "literal": "",
    "idiomatic": ""
  },
  "s0070": {
    "chinese": "成公十六年「六月甲午晦，晉侯及楚子、鄭伯戰于鄢陵」。",
    "literal": "",
    "idiomatic": ""
  },
  "s0071": {
    "chinese": "皆月晦云。",
    "literal": "",
    "idiomatic": ""
  },
  "s0072": {
    "chinese": "隱公五年「秋，螟」。",
    "literal": "",
    "idiomatic": ""
  },
  "s0073": {
    "chinese": "董仲舒、劉向以為時公觀漁于棠，貪利之應也。",
    "literal": "",
    "idiomatic": ""
  },
  "s0074": {
    "chinese": "劉歆以為又逆臧釐伯之諫，貪利區瓒，以生臝蟲之孽也。",
    "literal": "",
    "idiomatic": ""
  },
  "s0075": {
    "chinese": "八年「九月，螟」。",
    "literal": "",
    "idiomatic": ""
  },
  "s0076": {
    "chinese": "時鄭伯以邴將易許田，有貪利心。",
    "literal": "",
    "idiomatic": ""
  },
  "s0077": {
    "chinese": "京房易傳曰：「臣安祿茲謂貪，厥災蟲，蟲食根。",
    "literal": "",
    "idiomatic": ""
  },
  "s0078": {
    "chinese": "德無常茲謂煩，蟲食葉。",
    "literal": "",
    "idiomatic": ""
  },
  "s0079": {
    "chinese": "不絀無德，蟲食本。",
    "literal": "",
    "idiomatic": ""
  },
  "s0080": {
    "chinese": "與東作爭，茲謂不時，蟲食節。",
    "literal": "",
    "idiomatic": ""
  },
  "s0081": {
    "chinese": "蔽惡生孽，蟲食心。」",
    "literal": "",
    "idiomatic": ""
  },
  "s0082": {
    "chinese": "嚴公六年「秋，螟」。",
    "literal": "",
    "idiomatic": ""
  },
  "s0083": {
    "chinese": "董仲舒、劉向以為先是衛侯朔出奔齊，齊侯會諸侯納朔，許諸侯賂。",
    "literal": "",
    "idiomatic": ""
  },
  "s0084": {
    "chinese": "齊人歸衛寶，魯受之，貪利應也。",
    "literal": "",
    "idiomatic": ""
  },
  "s0085": {
    "chinese": "文帝後六年秋，螟。",
    "literal": "",
    "idiomatic": ""
  },
  "s0086": {
    "chinese": "是歲匈奴大入上郡、雲中，烽火通長安，遣三將軍屯邊，三將軍屯京師。",
    "literal": "",
    "idiomatic": ""
  },
  "s0087": {
    "chinese": "宣公三年，「郊牛之口傷，改卜牛，牛死」。",
    "literal": "",
    "idiomatic": ""
  },
  "s0088": {
    "chinese": "劉向以為近牛禍也。",
    "literal": "",
    "idiomatic": ""
  },
  "s0089": {
    "chinese": "是時宣公與公子遂謀共殺子赤而立，又以喪娶，區霿昏亂。",
    "literal": "",
    "idiomatic": ""
  },
  "s0090": {
    "chinese": "亂成於口，幸有季文子得免於禍，天猶惡之，生則不饗其祀，死則災燔其廟。",
    "literal": "",
    "idiomatic": ""
  },
  "s0091": {
    "chinese": "董仲舒指略同。",
    "literal": "",
    "idiomatic": ""
  },
  "s0092": {
    "chinese": "秦孝文王五年，斿朐衍，有獻五足牛者。",
    "literal": "",
    "idiomatic": ""
  },
  "s0093": {
    "chinese": "劉向以為近牛禍也。",
    "literal": "",
    "idiomatic": ""
  },
  "s0094": {
    "chinese": "先是文惠王初都咸陽，廣大宮室，南臨渭，北臨涇，思心失，逆土氣。",
    "literal": "",
    "idiomatic": ""
  },
  "s0095": {
    "chinese": "足者止也，戒秦建止奢泰，將致危亡。",
    "literal": "",
    "idiomatic": ""
  },
  "s0096": {
    "chinese": "秦遂不改，至於離宮三百，復起阿房，未成而亡。",
    "literal": "",
    "idiomatic": ""
  },
  "s0097": {
    "chinese": "一曰，牛以力為人用，足所以行也。",
    "literal": "",
    "idiomatic": ""
  },
  "s0098": {
    "chinese": "其後秦大用民力轉輸，起負海至北邊，天下叛之。",
    "literal": "",
    "idiomatic": ""
  },
  "s0099": {
    "chinese": "京房易傳曰：「興繇役，奪民時，厥妖牛生五足。」",
    "literal": "",
    "idiomatic": ""
  },
  "s0100": {
    "chinese": "景帝中六年，梁孝王田北山，有獻牛，足上出背上。",
    "literal": "",
    "idiomatic": ""
  }
}