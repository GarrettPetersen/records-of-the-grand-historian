{
  "metadata": {
    "book": "houhanshu",
    "chapter": "006",
    "file": "data/houhanshu/006.json"
  },
  "sentences": [
    {
      "id": "s0001",
      "chinese": "孝和皇帝諱肇，肅宗第四子也。",
      "literal": "",
      "idiomatic": ""
    },
    {
      "id": "s0002",
      "chinese": "母梁貴人，為竇皇后所譖，憂卒，竇后養帝以為己子。",
      "literal": "",
      "idiomatic": ""
    },
    {
      "id": "s0003",
      "chinese": "建初七年，立為皇太子。",
      "literal": "",
      "idiomatic": ""
    },
    {
      "id": "s0004",
      "chinese": "章和二年二月壬辰，即皇帝位，年十歲。",
      "literal": "",
      "idiomatic": ""
    },
    {
      "id": "s0005",
      "chinese": "尊皇后曰皇太后，太后臨朝。",
      "literal": "",
      "idiomatic": ""
    },
    {
      "id": "s0006",
      "chinese": "三月丁酉，改淮陽為陳國，楚郡為彭城國，西平幷汝南郡，六安復為廬江郡。",
      "literal": "",
      "idiomatic": ""
    },
    {
      "id": "s0007",
      "chinese": "遺詔徙西平王羨為陳王，六安王恭為彭城王。",
      "literal": "",
      "idiomatic": ""
    },
    {
      "id": "s0008",
      "chinese": "癸卯，葬孝章皇帝于敬陵。",
      "literal": "",
      "idiomatic": ""
    },
    {
      "id": "s0009",
      "chinese": "庚戌，皇太后詔曰：『先帝以明聖，奉承祖宗至德要道，天下清靜，庶事咸寧。",
      "literal": "",
      "idiomatic": ""
    },
    {
      "id": "s0010",
      "chinese": "今皇帝以幼年，煢煢在疚，朕且佐助聽政。",
      "literal": "",
      "idiomatic": ""
    },
    {
      "id": "s0011",
      "chinese": "外有大國賢王並為蕃屏，內有公卿大夫統理本朝，恭己受成，夫何憂哉！",
      "literal": "",
      "idiomatic": ""
    },
    {
      "id": "s0012",
      "chinese": "然守文之際，必有內輔以參聽斷。",
      "literal": "",
      "idiomatic": ""
    },
    {
      "id": "s0013",
      "chinese": "侍中憲，朕之元兄，行能兼備，忠孝尤篤，先帝所器，親受遺詔，當以舊典輔斯職焉。",
      "literal": "",
      "idiomatic": ""
    },
    {
      "id": "s0014",
      "chinese": "憲固執謙讓，節不可奪。",
      "literal": "",
      "idiomatic": ""
    },
    {
      "id": "s0015",
      "chinese": "今供養兩宮，宿衛左右，厥事已重，亦不可復勞以政事。",
      "literal": "",
      "idiomatic": ""
    }
  ]
}