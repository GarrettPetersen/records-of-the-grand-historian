{
  "metadata": {
    "book": "houhanshu",
    "chapter": "004",
    "file": "data/houhanshu/004.json"
  },
  "sentences": [
    {
      "id": "s0226",
      "chinese": "伏臘無糟糠，而牲牢兼於一奠。",
      "literal": "",
      "idiomatic": ""
    },
    {
      "id": "s0227",
      "chinese": "糜破積世之業，以供終朝之費，子孫饑寒，絕命於此，豈祖考之意哉！",
      "literal": "",
      "idiomatic": ""
    },
    {
      "id": "s0228",
      "chinese": "又車服制度，恣極耳目。",
      "literal": "",
      "idiomatic": ""
    },
    {
      "id": "s0229",
      "chinese": "田荒不耕，遊食者眾。",
      "literal": "",
      "idiomatic": ""
    },
    {
      "id": "s0230",
      "chinese": "有司其申明科禁，宜於今者，宣下郡國。』",
      "literal": "",
      "idiomatic": ""
    },
    {
      "id": "s0231",
      "chinese": "秋七月乙亥，司空伏恭罷。",
      "literal": "",
      "idiomatic": ""
    },
    {
      "id": "s0232",
      "chinese": "乙未，大司農牟融為司空。",
      "literal": "",
      "idiomatic": ""
    },
    {
      "id": "s0233",
      "chinese": "冬十月，司隸校尉王康下獄死。",
      "literal": "",
      "idiomatic": ""
    },
    {
      "id": "s0234",
      "chinese": "是歲，天下安平，人無徭役，歲比登稔，百姓殷富，粟斛三十，牛羊被野。",
      "literal": "",
      "idiomatic": ""
    },
    {
      "id": "s0235",
      "chinese": "十三年春二月，帝耕於藉田。",
      "literal": "",
      "idiomatic": ""
    },
    {
      "id": "s0236",
      "chinese": "禮畢，賜觀者食。",
      "literal": "",
      "idiomatic": ""
    },
    {
      "id": "s0237",
      "chinese": "三月，河南尹薛昭下獄死。",
      "literal": "",
      "idiomatic": ""
    },
    {
      "id": "s0238",
      "chinese": "夏四月，汴渠成。",
      "literal": "",
      "idiomatic": ""
    },
    {
      "id": "s0239",
      "chinese": "辛巳，行幸滎陽，巡行河渠。",
      "literal": "",
      "idiomatic": ""
    },
    {
      "id": "s0240",
      "chinese": "乙酉，詔曰：『自汴渠決敗，六十餘歲，加頃年以來，雨水不時，汴流東侵，日月益甚，水門故處，皆在河中，漭瀁廣溢，莫測圻岸，蕩蕩極望，不知綱紀。",
      "literal": "",
      "idiomatic": ""
    }
  ]
}