{
  "metadata": {
    "book": "houhanshu",
    "chapter": "007",
    "file": "data/houhanshu/007.json"
  },
  "sentences": [
    {
      "id": "s0001",
      "chinese": "恭宗孝安皇帝諱祜，肅宗孫也。",
      "literal": "",
      "idiomatic": ""
    },
    {
      "id": "s0002",
      "chinese": "父清河孝王慶，母左姬。",
      "literal": "",
      "idiomatic": ""
    },
    {
      "id": "s0003",
      "chinese": "帝自在邸第，數有神光照室，又有赤蛇盤於床笫之間。",
      "literal": "",
      "idiomatic": ""
    },
    {
      "id": "s0004",
      "chinese": "年十歲，好學《史書》，和帝稱之，數見禁中。",
      "literal": "",
      "idiomatic": ""
    },
    {
      "id": "s0005",
      "chinese": "延平元年，慶始就國，鄧太后特詔留帝清河邸。",
      "literal": "",
      "idiomatic": ""
    },
    {
      "id": "s0006",
      "chinese": "八月，殤帝崩，太后與兄車騎將軍鄧騭定策禁中。",
      "literal": "",
      "idiomatic": ""
    },
    {
      "id": "s0007",
      "chinese": "其夜，使騭持節，以王青蓋車迎帝，齋於殿中。",
      "literal": "",
      "idiomatic": ""
    },
    {
      "id": "s0008",
      "chinese": "皇太后御崇德殿，百官皆吉服，群臣陪位，引拜帝為長安侯。",
      "literal": "",
      "idiomatic": ""
    },
    {
      "id": "s0009",
      "chinese": "皇太后詔曰：『先帝聖德淑茂，早弃天下。",
      "literal": "",
      "idiomatic": ""
    },
    {
      "id": "s0010",
      "chinese": "朕奉皇帝，夙夜瞻仰日月，冀望成就。",
      "literal": "",
      "idiomatic": ""
    },
    {
      "id": "s0011",
      "chinese": "豈意卒然顛沛，天年不遂，悲痛斷心。",
      "literal": "",
      "idiomatic": ""
    },
    {
      "id": "s0012",
      "chinese": "朕惟平原王素被痼疾，念宗廟之重，思繼嗣之統，唯長安侯祜質性忠孝，小心翼翼，能通《詩》、《論》，篤學樂古，仁惠愛下。",
      "literal": "",
      "idiomatic": ""
    },
    {
      "id": "s0013",
      "chinese": "年已十三，有成人之志。",
      "literal": "",
      "idiomatic": ""
    },
    {
      "id": "s0014",
      "chinese": "親德係後，莫宜於祜。",
      "literal": "",
      "idiomatic": ""
    },
    {
      "id": "s0015",
      "chinese": "《禮》「昆弟之子猶己子」；",
      "literal": "",
      "idiomatic": ""
    }
  ]
}