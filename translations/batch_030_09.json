{
  "s0401": {
    "chinese": "六月出，石氏曰名長烈，在觜觿、參。",
    "literal": "",
    "idiomatic": ""
  },
  "s0402": {
    "chinese": "甘氏在參、罰。",
    "literal": "",
    "idiomatic": ""
  },
  "s0403": {
    "chinese": "太初在注、張、七星。",
    "literal": "",
    "idiomatic": ""
  },
  "s0404": {
    "chinese": "在申曰涒灘。",
    "literal": "",
    "idiomatic": ""
  },
  "s0405": {
    "chinese": "七月出。",
    "literal": "",
    "idiomatic": ""
  },
  "s0406": {
    "chinese": "石氏曰名天晉，在東井、輿鬼。",
    "literal": "",
    "idiomatic": ""
  },
  "s0407": {
    "chinese": "甘氏在弧。",
    "literal": "",
    "idiomatic": ""
  },
  "s0408": {
    "chinese": "太初在翼、軫。",
    "literal": "",
    "idiomatic": ""
  },
  "s0409": {
    "chinese": "在酉曰作詻。",
    "literal": "",
    "idiomatic": ""
  },
  "s0410": {
    "chinese": "爾雅作作噩。",
    "literal": "",
    "idiomatic": ""
  },
  "s0411": {
    "chinese": "八月出，石氏曰名長壬，在柳、七星、張。",
    "literal": "",
    "idiomatic": ""
  },
  "s0412": {
    "chinese": "失次，杓，有女喪、民疾。",
    "literal": "",
    "idiomatic": ""
  },
  "s0413": {
    "chinese": "甘氏在注、張。",
    "literal": "",
    "idiomatic": ""
  },
  "s0414": {
    "chinese": "失次，杓，有火。",
    "literal": "",
    "idiomatic": ""
  },
  "s0415": {
    "chinese": "太初在角、亢。",
    "literal": "",
    "idiomatic": ""
  },
  "s0416": {
    "chinese": "在戌曰掩茂。",
    "literal": "",
    "idiomatic": ""
  },
  "s0417": {
    "chinese": "九月出，石氏曰名天睢，在翼、軫。",
    "literal": "",
    "idiomatic": ""
  },
  "s0418": {
    "chinese": "失次，杓，水。",
    "literal": "",
    "idiomatic": ""
  },
  "s0419": {
    "chinese": "甘氏在七星、翼。",
    "literal": "",
    "idiomatic": ""
  },
  "s0420": {
    "chinese": "太初在氐、房、心。",
    "literal": "",
    "idiomatic": ""
  },
  "s0421": {
    "chinese": "在亥曰大淵獻。",
    "literal": "",
    "idiomatic": ""
  },
  "s0422": {
    "chinese": "十月出，石氏曰名天皇，在角、亢始。",
    "literal": "",
    "idiomatic": ""
  },
  "s0423": {
    "chinese": "甘氏在軫、角、亢。",
    "literal": "",
    "idiomatic": ""
  },
  "s0424": {
    "chinese": "太初在尾、箕。",
    "literal": "",
    "idiomatic": ""
  },
  "s0425": {
    "chinese": "在子曰困敦。",
    "literal": "",
    "idiomatic": ""
  },
  "s0426": {
    "chinese": "十一月出，石氏曰名天宗，在氐、房始。",
    "literal": "",
    "idiomatic": ""
  },
  "s0427": {
    "chinese": "甘氏同。",
    "literal": "",
    "idiomatic": ""
  },
  "s0428": {
    "chinese": "太初在建星、牽牛。",
    "literal": "",
    "idiomatic": ""
  },
  "s0429": {
    "chinese": "在丑曰赤奮若。",
    "literal": "",
    "idiomatic": ""
  },
  "s0430": {
    "chinese": "十二月出，石氏曰名天昊，在尾、箕。",
    "literal": "",
    "idiomatic": ""
  },
  "s0431": {
    "chinese": "甘氏在心、尾。",
    "literal": "",
    "idiomatic": ""
  },
  "s0432": {
    "chinese": "太初在婺女、虛、危。",
    "literal": "",
    "idiomatic": ""
  },
  "s0433": {
    "chinese": "甘氏、太初曆所以不同者，以星贏縮在前，各錄後所見也。",
    "literal": "",
    "idiomatic": ""
  },
  "s0434": {
    "chinese": "其四星亦略如此。",
    "literal": "",
    "idiomatic": ""
  },
  "s0435": {
    "chinese": "古曆五星之推，亡逆行者，至甘氏、石氏經，以熒惑、太白為有逆行。",
    "literal": "",
    "idiomatic": ""
  },
  "s0436": {
    "chinese": "夫曆者，正行也。",
    "literal": "",
    "idiomatic": ""
  },
  "s0437": {
    "chinese": "古人有言曰：「天下太平，五星循度，亡有逆行。",
    "literal": "",
    "idiomatic": ""
  },
  "s0438": {
    "chinese": "日不食朔，月不食望。」",
    "literal": "",
    "idiomatic": ""
  },
  "s0439": {
    "chinese": "夏氏日月傳曰：「日月食盡，主位也；",
    "literal": "",
    "idiomatic": ""
  },
  "s0440": {
    "chinese": "不盡，臣位也。」",
    "literal": "",
    "idiomatic": ""
  },
  "s0441": {
    "chinese": "星傳曰：「日者德也，月者刑也，故曰日食修德，月食修刑。」",
    "literal": "",
    "idiomatic": ""
  },
  "s0442": {
    "chinese": "然而曆紀推月食，與二星之逆亡異。",
    "literal": "",
    "idiomatic": ""
  },
  "s0443": {
    "chinese": "熒惑主內亂，太白主兵，月主刑。",
    "literal": "",
    "idiomatic": ""
  },
  "s0444": {
    "chinese": "自周室衰，亂臣賊子師旅數起，刑罰失中，雖其亡亂臣賊子師旅之變，內臣猶不治，四夷猶不服，兵革猶不寢，刑罰猶不錯，故二星與月為之失度，三變常見；",
    "literal": "",
    "idiomatic": ""
  },
  "s0445": {
    "chinese": "及有亂臣賊子伏尸流血之兵，大變乃出。",
    "literal": "",
    "idiomatic": ""
  },
  "s0446": {
    "chinese": "甘、石氏見其常然，因以為紀，皆非正行也。",
    "literal": "",
    "idiomatic": ""
  },
  "s0447": {
    "chinese": "《詩》云：「彼月而食，則惟其常；",
    "literal": "",
    "idiomatic": ""
  },
  "s0448": {
    "chinese": "此日而食，于何不臧？」",
    "literal": "",
    "idiomatic": ""
  },
  "s0449": {
    "chinese": "詩傳曰：「月食非常也，比之日食猶常也，日食則不臧矣。」",
    "literal": "",
    "idiomatic": ""
  },
  "s0450": {
    "chinese": "謂之小變，可也；",
    "literal": "",
    "idiomatic": ""
  }
}