{
  "s0051": {
    "chinese": "數歲，河移徙，渠不利，田者不能償種。",
    "literal": "",
    "idiomatic": ""
  },
  "s0052": {
    "chinese": "久之，河東渠田廢，予越人，令少府以為稍入。",
    "literal": "",
    "idiomatic": ""
  },
  "s0053": {
    "chinese": "其後人有上書，欲通褒斜道及漕，事下御史大夫張湯。",
    "literal": "",
    "idiomatic": ""
  },
  "s0054": {
    "chinese": "湯問之，言「抵蜀從故道，故道多阪，回遠。",
    "literal": "",
    "idiomatic": ""
  },
  "s0055": {
    "chinese": "今穿褒斜道，少阪，近四百里；",
    "literal": "",
    "idiomatic": ""
  },
  "s0056": {
    "chinese": "而褒水通沔，斜水通渭，皆可以行船漕。",
    "literal": "",
    "idiomatic": ""
  },
  "s0057": {
    "chinese": "漕從南陽上沔入褒，褒絕水至斜，間百餘里，以車轉，從斜下渭。",
    "literal": "",
    "idiomatic": ""
  },
  "s0058": {
    "chinese": "如此，漢中穀可致，而山東從沔無限，便於底柱之漕。",
    "literal": "",
    "idiomatic": ""
  },
  "s0059": {
    "chinese": "且褒斜材木竹箭之饒，儗於巴蜀。」",
    "literal": "",
    "idiomatic": ""
  },
  "s0060": {
    "chinese": "上以為然。",
    "literal": "",
    "idiomatic": ""
  },
  "s0061": {
    "chinese": "拜湯子卬為漢中守，發數萬人作褒斜道五百餘里。",
    "literal": "",
    "idiomatic": ""
  },
  "s0062": {
    "chinese": "道果便近，而水多湍石，不可漕。",
    "literal": "",
    "idiomatic": ""
  },
  "s0063": {
    "chinese": "其後嚴熊言「臨晉民願穿洛以溉重泉以東萬餘頃故惡地。",
    "literal": "",
    "idiomatic": ""
  },
  "s0064": {
    "chinese": "誠即得水，可令畝十石。」",
    "literal": "",
    "idiomatic": ""
  },
  "s0065": {
    "chinese": "於是為發卒萬人穿渠，自徵引洛水至商顏下。",
    "literal": "",
    "idiomatic": ""
  },
  "s0066": {
    "chinese": "岸善崩，乃鑿井，深者四十餘丈。",
    "literal": "",
    "idiomatic": ""
  },
  "s0067": {
    "chinese": "往往為井，井下相通行水。",
    "literal": "",
    "idiomatic": ""
  },
  "s0068": {
    "chinese": "水隤以絕商顏，東至山領十餘里間。",
    "literal": "",
    "idiomatic": ""
  },
  "s0069": {
    "chinese": "井渠之生自此始。",
    "literal": "",
    "idiomatic": ""
  },
  "s0070": {
    "chinese": "穿得龍骨，故名曰龍首渠。",
    "literal": "",
    "idiomatic": ""
  },
  "s0071": {
    "chinese": "作之十餘歲，渠頗通，猶未得其饒。",
    "literal": "",
    "idiomatic": ""
  },
  "s0072": {
    "chinese": "自河決瓠子後二十餘歲，歲因以數不登，而梁楚之地尤甚。",
    "literal": "",
    "idiomatic": ""
  },
  "s0073": {
    "chinese": "上既封禪，巡祭山川，其明年，乾封少雨。",
    "literal": "",
    "idiomatic": ""
  },
  "s0074": {
    "chinese": "上乃使汲仁、郭昌發卒數萬人塞瓠子決河。",
    "literal": "",
    "idiomatic": ""
  },
  "s0075": {
    "chinese": "於是上以用事萬里沙，則還自臨決河，湛白馬玉璧，令群臣從官自將軍以下皆負薪寘決河。",
    "literal": "",
    "idiomatic": ""
  },
  "s0076": {
    "chinese": "是時東郡燒草，以故薪柴少，而下淇園之竹以為揵。",
    "literal": "",
    "idiomatic": ""
  },
  "s0077": {
    "chinese": "上既臨河決，悼功之不成，乃作歌曰：",
    "literal": "",
    "idiomatic": ""
  },
  "s0078": {
    "chinese": "瓠子決兮將奈何？",
    "literal": "",
    "idiomatic": ""
  },
  "s0079": {
    "chinese": "浩浩洋洋，慮殫為河。",
    "literal": "",
    "idiomatic": ""
  },
  "s0080": {
    "chinese": "殫為河兮地不得寧，功無已時兮吾山平。",
    "literal": "",
    "idiomatic": ""
  },
  "s0081": {
    "chinese": "吾山平兮鉅野溢，魚弗鬱兮柏冬日。",
    "literal": "",
    "idiomatic": ""
  },
  "s0082": {
    "chinese": "正道弛兮離常流，蛟龍騁兮放遠游。",
    "literal": "",
    "idiomatic": ""
  },
  "s0083": {
    "chinese": "歸舊川兮神哉沛，不封禪兮安知外！",
    "literal": "",
    "idiomatic": ""
  },
  "s0084": {
    "chinese": "皇謂河公兮何不仁，泛濫不止兮愁吾人！",
    "literal": "",
    "idiomatic": ""
  },
  "s0085": {
    "chinese": "齧桑浮兮淮、泗滿，久不反兮水維緩。",
    "literal": "",
    "idiomatic": ""
  },
  "s0086": {
    "chinese": "一曰：",
    "literal": "",
    "idiomatic": ""
  },
  "s0087": {
    "chinese": "河湯湯兮激潺湲，北渡回兮迅流難。",
    "literal": "",
    "idiomatic": ""
  },
  "s0088": {
    "chinese": "搴長茭兮湛美玉，河公許兮薪不屬。",
    "literal": "",
    "idiomatic": ""
  },
  "s0089": {
    "chinese": "薪不屬兮衛人罪，燒蕭條兮噫乎何以御水！",
    "literal": "",
    "idiomatic": ""
  },
  "s0090": {
    "chinese": "隤林竹兮揵石菑，宣防塞兮萬福來。",
    "literal": "",
    "idiomatic": ""
  },
  "s0091": {
    "chinese": "於是卒塞瓠子，築宮其上，名曰宣防。",
    "literal": "",
    "idiomatic": ""
  },
  "s0092": {
    "chinese": "而道河北行二渠，復禹舊跡，而梁、楚之地復寧，無水災。",
    "literal": "",
    "idiomatic": ""
  },
  "s0093": {
    "chinese": "自是之後，用事者爭言水利。",
    "literal": "",
    "idiomatic": ""
  },
  "s0094": {
    "chinese": "朔方、西河、河西、酒泉皆引河及川谷以溉田。",
    "literal": "",
    "idiomatic": ""
  },
  "s0095": {
    "chinese": "而關中靈軹、成國、湋渠引諸川，汝南、九江引淮，東海引鉅定，泰山下引汶水，皆穿渠為溉田，各萬餘頃。",
    "literal": "",
    "idiomatic": ""
  },
  "s0096": {
    "chinese": "它小渠及陂山通道者，不可勝言也。",
    "literal": "",
    "idiomatic": ""
  },
  "s0097": {
    "chinese": "自鄭國渠起，至元鼎六年，百三十六歲，而兒寬為左內史，奏請穿鑿六輔渠，以益溉鄭國傍高卬之田。",
    "literal": "",
    "idiomatic": ""
  },
  "s0098": {
    "chinese": "上曰：「農，天下之本也。",
    "literal": "",
    "idiomatic": ""
  },
  "s0099": {
    "chinese": "泉流灌寖，所以育五穀也。",
    "literal": "",
    "idiomatic": ""
  },
  "s0100": {
    "chinese": "左、右內史地，名山川原甚眾，細民未知其利，故為通溝瀆，畜陂澤，所以備旱也。",
    "literal": "",
    "idiomatic": ""
  }
}