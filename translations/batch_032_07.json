{
  "s0301": {
    "chinese": "後賢夫妻自殺，家徙合浦。",
    "literal": "",
    "idiomatic": ""
  },
  "s0302": {
    "chinese": "傳曰：「言之不從，是謂不艾，厥咎僭，厥罰恆陽，厥極憂。",
    "literal": "",
    "idiomatic": ""
  },
  "s0303": {
    "chinese": "時則有詩妖，時則有介蟲之孽，時則有犬禍，時則有口舌之痾，時則有白眚白祥。",
    "literal": "",
    "idiomatic": ""
  },
  "s0304": {
    "chinese": "惟木沴金。」",
    "literal": "",
    "idiomatic": ""
  },
  "s0305": {
    "chinese": "「言之不從」，從，順也。",
    "literal": "",
    "idiomatic": ""
  },
  "s0306": {
    "chinese": "「是謂不乂」，乂，治也。",
    "literal": "",
    "idiomatic": ""
  },
  "s0307": {
    "chinese": "孔子曰：「君子居其室，出其言不善，則千里之外違之，況其邇者虖！」",
    "literal": "",
    "idiomatic": ""
  },
  "s0308": {
    "chinese": "《詩》云：「如蜩如螗，如沸如羹。」",
    "literal": "",
    "idiomatic": ""
  },
  "s0309": {
    "chinese": "言上號令不順民心，虛譁憒亂，則不能治海內，失在過差，故其咎僭。",
    "literal": "",
    "idiomatic": ""
  },
  "s0310": {
    "chinese": "僭，差也。",
    "literal": "",
    "idiomatic": ""
  },
  "s0311": {
    "chinese": "刑罰妄加，群陰不附，則陽氣勝，故其罰常陽也。",
    "literal": "",
    "idiomatic": ""
  },
  "s0312": {
    "chinese": "旱傷百穀，則有寇難，上下俱憂，故其極憂也。",
    "literal": "",
    "idiomatic": ""
  },
  "s0313": {
    "chinese": "君炕陽而暴虐，臣畏刑而柑口，則怨謗之氣發於歌謠，故有詩妖。",
    "literal": "",
    "idiomatic": ""
  },
  "s0314": {
    "chinese": "介蟲孽者，謂小蟲有甲飛揚之類，陽氣所生也，於春秋為螽，今謂之蝗，皆其類也。",
    "literal": "",
    "idiomatic": ""
  },
  "s0315": {
    "chinese": "於易，兌為口，犬以吠守，而不可信，言氣毀故有犬禍。",
    "literal": "",
    "idiomatic": ""
  },
  "s0316": {
    "chinese": "一曰，旱歲犬多狂死及為怪，亦是也。",
    "literal": "",
    "idiomatic": ""
  },
  "s0317": {
    "chinese": "及人，則多病口喉欬者，故有口舌痾。",
    "literal": "",
    "idiomatic": ""
  },
  "s0318": {
    "chinese": "金色白，故有白眚白祥。",
    "literal": "",
    "idiomatic": ""
  },
  "s0319": {
    "chinese": "凡言傷者，病金氣；",
    "literal": "",
    "idiomatic": ""
  },
  "s0320": {
    "chinese": "金氣病，則木沴之。",
    "literal": "",
    "idiomatic": ""
  },
  "s0321": {
    "chinese": "其極憂者，順之，其福曰康寧，劉歆言傳曰時有毛蟲之孽。",
    "literal": "",
    "idiomatic": ""
  },
  "s0322": {
    "chinese": "說以為於天文西方參為虎星，故為毛蟲。",
    "literal": "",
    "idiomatic": ""
  },
  "s0323": {
    "chinese": "史記周單襄公與晉郤錡、郤犨、郤至、齊國佐語，告魯成公曰：「晉將有亂，三郤其當之虖！",
    "literal": "",
    "idiomatic": ""
  },
  "s0324": {
    "chinese": "夫郤氏，晉之寵人也，二卿而五大夫，可以戒懼矣。",
    "literal": "",
    "idiomatic": ""
  },
  "s0325": {
    "chinese": "高位實疾顛，厚味實腊毒。",
    "literal": "",
    "idiomatic": ""
  },
  "s0326": {
    "chinese": "今郤伯之語犯，叔迂，季伐。",
    "literal": "",
    "idiomatic": ""
  },
  "s0327": {
    "chinese": "犯則陵人，迂則誣人，伐則掩人。",
    "literal": "",
    "idiomatic": ""
  },
  "s0328": {
    "chinese": "有是寵也，而益之以三怨，其誰能忍之！",
    "literal": "",
    "idiomatic": ""
  },
  "s0329": {
    "chinese": "雖齊國子亦將與焉。",
    "literal": "",
    "idiomatic": ""
  },
  "s0330": {
    "chinese": "立於淫亂之國，而好盡言以招人過，怨之本也。",
    "literal": "",
    "idiomatic": ""
  },
  "s0331": {
    "chinese": "唯善人能受盡言，齊其有虖？」",
    "literal": "",
    "idiomatic": ""
  },
  "s0332": {
    "chinese": "十七年，晉殺三郤。",
    "literal": "",
    "idiomatic": ""
  },
  "s0333": {
    "chinese": "十八年，齊殺國佐。",
    "literal": "",
    "idiomatic": ""
  },
  "s0334": {
    "chinese": "凡此屬，皆言不從之咎云。",
    "literal": "",
    "idiomatic": ""
  },
  "s0335": {
    "chinese": "晉穆侯以條之役生太子，名之曰仇；",
    "literal": "",
    "idiomatic": ""
  },
  "s0336": {
    "chinese": "其弟以千畝之戰生，名之曰成師。",
    "literal": "",
    "idiomatic": ""
  },
  "s0337": {
    "chinese": "師服曰：「異哉，君之名子也！",
    "literal": "",
    "idiomatic": ""
  },
  "s0338": {
    "chinese": "夫名以制誼，誼以出禮，禮以體政，政以正民，是以政成而民聽；",
    "literal": "",
    "idiomatic": ""
  },
  "s0339": {
    "chinese": "易則生亂。",
    "literal": "",
    "idiomatic": ""
  },
  "s0340": {
    "chinese": "嘉耦曰妃，怨耦曰仇，古之命也。",
    "literal": "",
    "idiomatic": ""
  },
  "s0341": {
    "chinese": "今君名太子曰仇，弟曰成師，始兆亂矣，兄其替虖！」",
    "literal": "",
    "idiomatic": ""
  },
  "s0342": {
    "chinese": "及仇嗣立，是為文侯。",
    "literal": "",
    "idiomatic": ""
  },
  "s0343": {
    "chinese": "文侯卒，子昭侯立，封成師于曲沃，號桓叔。",
    "literal": "",
    "idiomatic": ""
  },
  "s0344": {
    "chinese": "後晉人殺昭侯而納桓叔，不克。",
    "literal": "",
    "idiomatic": ""
  },
  "s0345": {
    "chinese": "復立昭侯子孝侯，桓叔子嚴伯殺之。",
    "literal": "",
    "idiomatic": ""
  },
  "s0346": {
    "chinese": "晉人立其弟鄂侯。",
    "literal": "",
    "idiomatic": ""
  },
  "s0347": {
    "chinese": "鄂侯生哀侯，嚴伯子武公復殺哀侯及其弟，滅之，而代有晉國。",
    "literal": "",
    "idiomatic": ""
  },
  "s0348": {
    "chinese": "宣公六年，鄭公子曼滿與王子伯廖語，欲為卿。",
    "literal": "",
    "idiomatic": ""
  },
  "s0349": {
    "chinese": "伯廖告人曰：「無德而貪，其在周易豐之離，弗過之矣。」",
    "literal": "",
    "idiomatic": ""
  },
  "s0350": {
    "chinese": "間一歲，鄭人殺之。",
    "literal": "",
    "idiomatic": ""
  }
}