  "s0199": "炎炎有光。",
  "s0200": "偃兵；",
  "s0201": "唯利公王，不利治兵。",
  "s0202": "其失次，有應見房。",
  "s0203": "歲早，旱；",
  "s0204": "晚，水。",
  "s0205": "協洽歲：歲陰在未，星居申。",
  "s0206": "以六月與觜觿、參晨出，曰長列。",
  "s0207": "昭昭有光。",
  "s0208": "利行兵。",
  "s0209": "其失次，有應見箕。",
  "s0210": "涒灘歲：歲陰在申，星居未。",
  "s0211": "以七月與東井、輿鬼晨出，曰大音。",
  "s0212": "昭昭白。",
  "s0213": "其失次，有應見牽牛。",
  "s0214": "作鄂歲：歲陰在酉，星居午。",
  "s0215": "以八月與柳、七星、張晨出，曰（為）長王。",
  "s0216": "作作有芒。",
  "s0217": "國其昌，熟穀。",
  "s0218": "其失次，有應見危。",
  "s0219": "［曰大章］有旱而昌，有女喪，民疾。",
  "s0220": "閹茂歲：歲陰在戌，星居巳。",
  "s0221": "以九月與翼、軫晨出，曰天睢。",
  "s0222": "白色大明。",
  "s0223": "其失次，有應見東壁。",
  "s0224": "歲水，女喪。",
  "s0225": "大淵獻歲：歲陰在亥，星居辰。",
  "s0226": "以十月與角、亢晨出，曰大章。",
  "s0227": "蒼蒼然，星若躍而陰出旦，是謂「正平」。",
  "s0228": "起師旅，其率必武；",
  "s0229": "其國有德，將有四海。",
  "s0230": "其失次，有應見婁。",
  "s0231": "困敦歲：歲陰在子，星居卯。",
  "s0232": "以十一月與氐、房、心晨出，曰天泉。",
  "s0233": "玄色甚明。",
  "s0234": "江池其昌，不利起兵。",
  "s0235": "其失次，有應（在）［見］昴。",
  "s0236": "赤奮若歲：歲陰在丑，星居寅，以十二月與尾、箕晨出，曰天皓。",
  "s0237": "黫然黑色甚明。",
  "s0238": "其失次，有應見參。",
  "s0239": "當居不居，居之又左右搖，未當去去之，與他星會，其國凶。",
  "s0240": "所居久，國有德厚。",
  "s0241": "其角動，乍小乍大，若色數變，人主有憂。",
  "s0242": "其失次舍以下，進而東北，三月生天棓，長四丈，末兌，進而東南，三月生彗星，長二丈，類彗。",
  "s0243": "退而西北，三月生天欃，長四丈，末兌。",
  "s0244": "退而西南，三月生天槍，長數丈，兩頭兌。",
  "s0245": "謹視其所見之國，不可舉事用兵。",
  "s0246": "其出如浮如沈，其國有土功；",
  "s0247": "如沈如浮，其野亡。",
  "s0248": "色赤而有角，其所居國昌。",
  "s0249": "迎角而戰者，不勝。",
  "s0250": "星色赤黃而沈，所居野大穰。",
  "s0251": "色青白而赤灰，所居野有憂。",
  "s0252": "歲星入月，其野有逐相；",
  "s0253": "與太白斗，其野有破軍。",
  "s0254": "歲星一曰攝提，曰重華，曰應星，曰紀星。",
  "s0255": "營室為清廟，歲星廟也。",
  "s0256": "察剛氣以處熒惑。",
  "s0257": "曰南方火，主夏，日丙、丁。",
  "s0258": "禮失，罰出熒惑，熒惑失行是也。",
  "s0259": "出則有兵，入則兵散。",
  "s0260": "以其捨命國。",
  "s0261": "（熒惑）熒惑為勃亂，殘賊、疾、喪、饑、兵。",
  "s0262": "反道二舍以上，居之，三月有殃，五月受兵，七月半亡地，九月太半亡地。",
  "s0263": "因與俱出入，國絕祀。",
  "s0264": "居之，殃還至，雖大當小；",
  "s0265": "久而至，當小反大。",
  "s0266": "其南為丈夫［喪］，北為女子喪。",
  "s0267": "若角動繞環之，及乍前乍後，左右，殃益大。",
  "s0268": "與他星斗，光相逮，為害；",
  "s0269": "不相逮，不害。",
  "s0270": "五星皆從而聚于一舍，其下國可以禮致天下。",
  "s0271": "法，出東行十六舍而止；",
  "s0272": "逆行二舍；",
  "s0273": "六旬，復東行，自所止數十舍，十月而入西方；",
  "s0274": "伏行五月，出東方。",
  "s0275": "其出西方曰「反明」，主命者惡之。",
  "s0276": "東行急，一日行一度半。",
  "s0277": "其行東、西、南、北疾也。",
  "s0278": "兵各聚其下；",
  "s0279": "用戰，順之勝，逆之敗。",
  "s0280": "熒惑從太白，軍憂；",
  "s0281": "離之，軍卻。",
  "s0282": "出太白陰，有分軍；",
  "s0283": "行其陽，有偏將戰。",
  "s0284": "當其行，太白逮之，破軍殺將。",
  "s0285": "其入守犯太微、軒轅、營室，主命惡之。",
  "s0286": "心為明堂，熒惑廟也。",
  "s0287": "謹候此。",
  "s0288": "歷斗之會以定填星之位。",
  "s0289": "曰中央土，主季夏，日戊、己，黃帝，主德，女主象也。",
  "s0290": "歲填一宿，其所居國吉。",
  "s0291": "未當居而居，若已去而復還，還居之，其國得土，不乃得女。",
  "s0292": "若當居而不居，既已居之，又西東去，其國失土，不乃失女，不可舉事用兵。",
  "s0293": "其居久，其國福厚；",
  "s0294": "易，福薄。",
  "s0295": "其一名曰地侯，主歲。",
  "s0296": "歲行十（二）［三］度百十二分度之五，日行二十八分度之一，二十八歲周天。",
  "s0297": "其所居，五星皆從而聚于一舍，其下之國，可［以］重致天下。",
  "s0298": "禮、德、義、殺、刑盡失，而填星乃為之動搖。",
  "s0299": "贏，為王不寧；",
  "s0300": "其縮，有軍不復。",
  "s0301": "填星，其色黃，九芒，音曰黃鐘宮。",
  "s0302": "其失次上二三宿曰贏，有主命不成，不乃大水。",
  "s0303": "失次下二三宿曰縮，有后戚，其歲不復，不乃天裂若地動。",
  "s0304": "斗為文太室，填星廟，天子之星也。",
  "s0305": "木星與土合，為內亂。",
  "s0306": "饑，主勿用戰，敗；",
  "s0307": "水則變謀而更事；",
  "s0308": "火為旱；",
  "s0309": "金為白衣會若水。",
  "s0310": "金在南曰牝牡，年穀熟，金在北，歲偏無。",
  "s0311": "火與水合為焠，與金合為鑠，為喪，皆不可舉事，用兵大敗。",
  "s0312": "土為憂，主孽卿；",
  "s0313": "大饑，戰敗，為北軍，軍困，舉事大敗。",
  "s0314": "土與水合，穰而擁閼，有覆軍，其國不可舉事。",
  "s0315": "出，亡地；",
  "s0316": "入，得地。",
  "s0317": "金為疾，為內兵，亡地。",
  "s0318": "三星若合，其宿地國外內有兵與喪，改立公王。",
  "s0319": "四星合，兵喪并起，君子憂，小人流。",
  "s0320": "五星合，是為易行，有德，受慶，改立大人，掩有四方，子孫蕃昌；",
  "s0321": "無德，受殃若亡。",
  "s0322": "五星皆大，其事亦大；",
  "s0323": "皆小，事亦小。",
  "s0324": "蚤出者為贏，贏者為客。",
  "s0325": "晚出者為縮，縮者為主人。",
  "s0326": "必有天應見於杓星。",
  "s0327": "同舍為合。",
  "s0328": "相陵為斗，七寸以內必之矣。",
  "s0329": "五星色白圜，為喪旱；",
  "s0330": "赤圜，則中不平，為兵；",
  "s0331": "青圜，為憂水；",
  "s0332": "黑圜，為疾，多死；",
  "s0333": "黃圜，則吉。",
  "s0334": "赤角犯我城，黃角地之爭，白角哭泣之聲，青角有兵憂，黑角則水。",
  "s0335": "意，行窮兵之所終。",
  "s0336": "五星同色，天下偃兵，百姓寧昌。",
  "s0337": "春風秋雨，冬寒夏暑，動搖常以此。",
  "s0338": "填星出百二十日而逆西行，西行百二十日反東行。",
  "s0339": "見三百三十日而入，入三十日復出東方。",
  "s0340": "太歲在甲寅，鎮星在東壁，故在營室。",
  "s0341": "察日行以處位太白。",
  "s0342": "曰西方，秋，（司兵月行及天矢）日庚、辛，主殺。",
  "s0343": "殺失者，罰出太白。",
  "s0344": "太白失行，以其捨命國。",
  "s0345": "其出行十八舍二百四十日而入。",
  "s0346": "入東方，伏行十一舍百三十日；",
  "s0347": "其入西方，伏行三舍十六日而出。",
  "s0348": "當出不出，當入不入，是謂失舍，不有破軍，必有國君之篡。",
  "s0349": "其紀上元，以攝提格之歲，與營室晨出東方，至角而入；",
  "s0350": "與營室夕出西方，至角而入；",
  "s0351": "與角晨出，入畢；",
  "s0352": "與角夕出，入畢；",
  "s0353": "與畢晨出，入箕；",
  "s0354": "與畢夕出，入箕；",
  "s0355": "與箕晨出，入柳；",
  "s0356": "與箕夕出，入柳；",
  "s0357": "與柳晨出，入營室；",
  "s0358": "與柳夕出，入營室。",
  "s0359": "凡出入東西各五，為八歲，二百二十日，復與營室晨出東方。",
  "s0360": "其大率，歲一周天。",
  "s0361": "其始出東方，行遲，率日半度，一百二十日，必逆行一二舍；",
  "s0362": "上極而反，東行，行日一度半，一百二十日入。",
  "s0363": "其庳，近日，曰明星，柔；",
  "s0364": "高，遠日，曰大囂，剛。",
  "s0365": "其始出西［方］，行疾，率日一度半，百二十日；",
  "s0366": "上極而行遲，日半度，百二十日，旦入，必逆行一二舍而入。",
  "s0367": "其庳，近日，曰大白，柔；",
  "s0368": "高，遠日，曰大相，剛。",
  "s0369": "出以辰、戌，入以丑、未。",
  "s0370": "當出不出，未當入而入，天下偃兵，兵在外，入。",
  "s0371": "未當出而出，當入而不入，［天］下起兵，有破國。",
  "s0372": "其當期出也，其國昌。",
  "s0373": "其出東為東，入東為北方；",
  "s0374": "出西為西，入西為南方。",
  "s0375": "所居久，其鄉利；",
  "s0376": "（疾）［易］，其鄉凶。",
  "s0377": "出西（逆行）至東，正西國吉。",
  "s0378": "出東至西，正東國吉。",
  "s0379": "其出不經天；",
  "s0380": "經天，天下革政。",
  "s0381": "小以角動，兵起。",
  "s0382": "始出大，後小，兵弱；",
  "s0383": "出小，後大，兵彊。",
  "s0384": "出高，用兵深吉，淺凶；",
  "s0385": "庳，淺吉，深凶。",
  "s0386": "日方南金居其南，日方北金居其北，曰贏，侯王不寧，用兵進吉退凶。",
  "s0387": "日方南金居其北，日方北金居其南，曰縮，侯王有憂，用兵退吉進凶。",
  "s0388": "用兵象太白：太白行疾，疾行；",
  "s0389": "遲，遲行。",
  "s0390": "角，敢戰。",
  "s0391": "動搖躁，躁。",
  "s0392": "圜以靜，靜。",
  "s0393": "順角所指，吉；",
  "s0394": "反之，皆凶。",
  "s0395": "出則出兵，入則入兵。",
  "s0396": "赤角，有戰；",
  "s0397": "白角，有喪；",
  "s0398": "黑圜角，憂，有水事；",
