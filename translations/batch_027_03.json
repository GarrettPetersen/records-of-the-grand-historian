{
  "s0101": {
    "chinese": "公孫弘以宰相，布被，食不重味，為下先，然而無益於俗，稍務於功利矣。",
    "literal": "",
    "idiomatic": ""
  },
  "s0102": {
    "chinese": "其明年，票騎仍再出擊胡，大克獲。",
    "literal": "",
    "idiomatic": ""
  },
  "s0103": {
    "chinese": "渾邪王率數萬眾來降，於是漢發車三萬兩迎之。",
    "literal": "",
    "idiomatic": ""
  },
  "s0104": {
    "chinese": "既至，受賞，賜及有功之士。",
    "literal": "",
    "idiomatic": ""
  },
  "s0105": {
    "chinese": "是歲費凡百餘鉅萬。",
    "literal": "",
    "idiomatic": ""
  },
  "s0106": {
    "chinese": "先是十餘歲，河決，灌梁、楚地，固已數困，而緣河之郡隄塞河，輒壞決，費不可勝計。",
    "literal": "",
    "idiomatic": ""
  },
  "s0107": {
    "chinese": "其後番係欲省底柱之漕，穿汾、河渠以為溉田；",
    "literal": "",
    "idiomatic": ""
  },
  "s0108": {
    "chinese": "鄭當時為渭漕回遠，鑿漕直渠自長安至華陰；",
    "literal": "",
    "idiomatic": ""
  },
  "s0109": {
    "chinese": "而朔方亦穿溉渠。",
    "literal": "",
    "idiomatic": ""
  },
  "s0110": {
    "chinese": "作者各數萬人，歷二三期而功未就，費亦各以鉅萬十數。",
    "literal": "",
    "idiomatic": ""
  },
  "s0111": {
    "chinese": "天子為伐胡故，盛養馬，馬之往來食長安者數萬匹，卒掌者關中不足，乃調旁近郡。",
    "literal": "",
    "idiomatic": ""
  },
  "s0112": {
    "chinese": "而胡降者數萬人皆得厚賞，衣食仰給縣官，縣官不給，天子乃損膳，解乘輿駟，出御府禁臧以澹之。",
    "literal": "",
    "idiomatic": ""
  },
  "s0113": {
    "chinese": "其明年，山東被水災，民多飢乏，於是天子遣使虛郡國倉廩以振貧。",
    "literal": "",
    "idiomatic": ""
  },
  "s0114": {
    "chinese": "猶不足，又募豪富人相假貸。",
    "literal": "",
    "idiomatic": ""
  },
  "s0115": {
    "chinese": "尚不能相救，乃徙貧民於關以西，及充朔方以南新秦中，七十餘萬口，衣食皆仰給於縣官。",
    "literal": "",
    "idiomatic": ""
  },
  "s0116": {
    "chinese": "數歲，貸與產業，使者分部護，冠蓋相望，費以億計，縣官大空。",
    "literal": "",
    "idiomatic": ""
  },
  "s0117": {
    "chinese": "而富商賈或墆財役貧，轉轂百數，廢居居邑，封君皆氐首仰給焉。",
    "literal": "",
    "idiomatic": ""
  },
  "s0118": {
    "chinese": "冶鑄煮鹽，財或累萬金，而不佐公家之急，黎民重困。",
    "literal": "",
    "idiomatic": ""
  },
  "s0119": {
    "chinese": "於是天子與公卿議，更造錢幣以澹用，而摧浮淫并兼之徒。",
    "literal": "",
    "idiomatic": ""
  },
  "s0120": {
    "chinese": "是時禁苑有白鹿而少府多銀錫。",
    "literal": "",
    "idiomatic": ""
  },
  "s0121": {
    "chinese": "自孝文更造四銖錢，至是歲四十餘年，從建元以來，用少，縣官往往即多銅山而鑄錢，民亦盜鑄，不可勝數。",
    "literal": "",
    "idiomatic": ""
  },
  "s0122": {
    "chinese": "錢益多而輕，物益少而貴。",
    "literal": "",
    "idiomatic": ""
  },
  "s0123": {
    "chinese": "有司言曰：「",
    "literal": "",
    "idiomatic": ""
  },
  "s0124": {
    "chinese": "古者皮幣，諸侯以聘享。",
    "literal": "",
    "idiomatic": ""
  },
  "s0125": {
    "chinese": "金有三等，黃金為上，白金為中，赤金為下。",
    "literal": "",
    "idiomatic": ""
  },
  "s0126": {
    "chinese": "今半兩錢法重四銖，而姦或盜摩錢質而取鋊，錢益輕薄而物貴，則遠方用幣煩費不省。」",
    "literal": "",
    "idiomatic": ""
  },
  "s0127": {
    "chinese": "乃以白鹿皮方尺，緣以繢，為皮幣，直四十萬。",
    "literal": "",
    "idiomatic": ""
  },
  "s0128": {
    "chinese": "王侯宗室朝覲聘享，必以皮幣薦璧，然後得行。",
    "literal": "",
    "idiomatic": ""
  },
  "s0129": {
    "chinese": "又造銀錫白金。",
    "literal": "",
    "idiomatic": ""
  },
  "s0130": {
    "chinese": "以為天用莫如龍，地用莫如馬，人用莫如龜，故白金三品：其一曰重八兩，圜之，其文龍，名「白撰」，直三千；",
    "literal": "",
    "idiomatic": ""
  },
  "s0131": {
    "chinese": "二曰以重差小，方之，其文馬，直五百；",
    "literal": "",
    "idiomatic": ""
  },
  "s0132": {
    "chinese": "三曰復小，橢之，其文龜，直三百。",
    "literal": "",
    "idiomatic": ""
  },
  "s0133": {
    "chinese": "令縣官銷半兩錢，更鑄三誅錢，重如其文。",
    "literal": "",
    "idiomatic": ""
  },
  "s0134": {
    "chinese": "盜鑄諸金錢罪皆死，而吏民之犯者不可勝數。",
    "literal": "",
    "idiomatic": ""
  },
  "s0135": {
    "chinese": "於是以東郭咸陽、孔僅為大農丞，領鹽鐵事，而桑弘羊貴幸。",
    "literal": "",
    "idiomatic": ""
  },
  "s0136": {
    "chinese": "咸陽，齊之大煮鹽，孔僅，南陽大冶，皆致產累千金，故鄭當時進言之。",
    "literal": "",
    "idiomatic": ""
  },
  "s0137": {
    "chinese": "弘羊，洛陽賈人之子，以心計，年十三侍中。",
    "literal": "",
    "idiomatic": ""
  },
  "s0138": {
    "chinese": "故三人言利事析秋豪矣。",
    "literal": "",
    "idiomatic": ""
  },
  "s0139": {
    "chinese": "法既益嚴，吏多廢免。",
    "literal": "",
    "idiomatic": ""
  },
  "s0140": {
    "chinese": "兵革數動，民多買復及五大夫、千夫，徵發之士益鮮。",
    "literal": "",
    "idiomatic": ""
  },
  "s0141": {
    "chinese": "於是除千夫、五大夫為吏，不欲者出馬；",
    "literal": "",
    "idiomatic": ""
  },
  "s0142": {
    "chinese": "故吏皆適令伐棘上林，作昆明池。",
    "literal": "",
    "idiomatic": ""
  },
  "s0143": {
    "chinese": "其明年，大將軍、票騎大出擊胡，賞賜五十萬金，軍馬死者十餘萬匹，轉漕車甲之費不與焉。",
    "literal": "",
    "idiomatic": ""
  },
  "s0144": {
    "chinese": "是時財匱，戰士頗不得祿矣。",
    "literal": "",
    "idiomatic": ""
  },
  "s0145": {
    "chinese": "有司言三銖錢輕，輕錢易作姦詐，乃更請郡國鑄五銖錢，周郭其質，令不可得摩取鉛。",
    "literal": "",
    "idiomatic": ""
  },
  "s0146": {
    "chinese": "大農上鹽鐵丞孔僅、咸陽言：「山海，天地之臧，宜屬少府，陛下弗私，以屬大農佐賦。",
    "literal": "",
    "idiomatic": ""
  },
  "s0147": {
    "chinese": "願募民自給費，因官器作煮鹽，官與牢盆。",
    "literal": "",
    "idiomatic": ""
  },
  "s0148": {
    "chinese": "浮食奇民欲擅斡山海之貨，以致富羨，役利細民。",
    "literal": "",
    "idiomatic": ""
  },
  "s0149": {
    "chinese": "其沮事之議，不可勝聽。",
    "literal": "",
    "idiomatic": ""
  },
  "s0150": {
    "chinese": "敢私鑄鐵器煮鹽者，釱左趾，沒入其器物。",
    "literal": "",
    "idiomatic": ""
  }
}