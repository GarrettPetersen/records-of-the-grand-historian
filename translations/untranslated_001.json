{
  "s0112": {
    "chinese": "二月，攻碭，三日拔之。",
    "literal": "",
    "idiomatic": ""
  },
  "s0113": {
    "chinese": "收碭 兵，得六千人，與故合九千人。",
    "literal": "",
    "idiomatic": ""
  },
  "s0114": {
    "chinese": "三月，攻下邑，拔之。",
    "literal": "",
    "idiomatic": ""
  },
  "s0115": {
    "chinese": "還擊豐，不下。",
    "literal": "",
    "idiomatic": ""
  },
  "s0116": {
    "chinese": "四月，項梁擊殺景駒、秦嘉，止薛，沛公往見之。",
    "literal": "",
    "idiomatic": ""
  },
  "s0117": {
    "chinese": "項梁益沛公卒五千人，五大夫將十人。",
    "literal": "",
    "idiomatic": ""
  },
  "s0118": {
    "chinese": "沛公 還，引兵攻豐，拔之。",
    "literal": "",
    "idiomatic": ""
  },
  "s0119": {
    "chinese": "雍齒奔魏。",
    "literal": "",
    "idiomatic": ""
  },
  "s0120": {
    "chinese": "五月，項羽拔襄城還。",
    "literal": "",
    "idiomatic": ""
  },
  "s0121": {
    "chinese": "項梁盡召別將。",
    "literal": "",
    "idiomatic": ""
  },
  "s0122": {
    "chinese": "六月，沛公如薛，與項梁共立楚懷王孫心為楚懷王。",
    "literal": "",
    "idiomatic": ""
  },
  "s0123": {
    "chinese": "章邯破殺魏王 咎、齊王田儋於臨濟。",
    "literal": "",
    "idiomatic": ""
  },
  "s0124": {
    "chinese": "七月，大霖雨。",
    "literal": "",
    "idiomatic": ""
  },
  "s0125": {
    "chinese": "沛公攻亢父。",
    "literal": "",
    "idiomatic": ""
  },
  "s0126": {
    "chinese": "章邯圍田榮於東阿。",
    "literal": "",
    "idiomatic": ""
  },
  "s0127": {
    "chinese": "沛公與項梁共救田榮，大破章邯東阿。",
    "literal": "",
    "idiomatic": ""
  },
  "s0128": {
    "chinese": "田榮歸，沛公、項羽追北，至城陽，攻屠其城。",
    "literal": "",
    "idiomatic": ""
  },
  "s0129": {
    "chinese": "軍濮 陽東，復與章邯戰，又破之。",
    "literal": "",
    "idiomatic": ""
  },
  "s0130": {
    "chinese": "章邯復振，守濮陽，環水。",
    "literal": "",
    "idiomatic": ""
  },
  "s0131": {
    "chinese": "沛公、項羽去攻定陶。",
    "literal": "",
    "idiomatic": ""
  },
  "s0132": {
    "chinese": "八月，田榮立田儋子市為齊王。",
    "literal": "",
    "idiomatic": ""
  },
  "s0133": {
    "chinese": "定陶未下，沛公與項羽西略地至雍丘，與秦軍戰，大敗之，斬三川守李由。",
    "literal": "",
    "idiomatic": ""
  },
  "s0134": {
    "chinese": "還攻外黃，外黃未下。",
    "literal": "",
    "idiomatic": ""
  },
  "s0135": {
    "chinese": "項梁再破秦軍，有驕色。",
    "literal": "",
    "idiomatic": ""
  },
  "s0136": {
    "chinese": "宋義諫，不聽。",
    "literal": "",
    "idiomatic": ""
  },
  "s0137": {
    "chinese": "秦益章邯兵。",
    "literal": "",
    "idiomatic": ""
  },
  "s0138": {
    "chinese": "九月，章邯夜銜枚擊項梁定陶，大破之，殺項梁。",
    "literal": "",
    "idiomatic": ""
  },
  "s0139": {
    "chinese": "時連雨自七月至九月。",
    "literal": "",
    "idiomatic": ""
  },
  "s0140": {
    "chinese": "沛公、項羽方攻陳留，聞梁死，士卒恐，乃與將軍呂臣引兵而東，徙懷王自盱台都彭城。",
    "literal": "",
    "idiomatic": ""
  },
  "s0141": {
    "chinese": "呂臣軍彭城東，項羽軍彭城西，沛公軍碭。",
    "literal": "",
    "idiomatic": ""
  },
  "s0142": {
    "chinese": "魏咎弟豹 自立為魏王。",
    "literal": "",
    "idiomatic": ""
  },
  "s0143": {
    "chinese": "後九月，懷王并呂臣、項羽軍自將之。",
    "literal": "",
    "idiomatic": ""
  },
  "s0144": {
    "chinese": "以沛公為碭郡長，封武安侯，將碭郡兵。",
    "literal": "",
    "idiomatic": ""
  },
  "s0145": {
    "chinese": "以羽為魯公，封長安侯，呂臣為司徒，其父呂青為令尹。",
    "literal": "",
    "idiomatic": ""
  },
  "s0146": {
    "chinese": "章邯已破項梁，以為楚地兵不足憂，乃渡河北擊趙王歇，大破之。",
    "literal": "",
    "idiomatic": ""
  },
  "s0147": {
    "chinese": "歇保鉅鹿城，秦將王離圍之。",
    "literal": "",
    "idiomatic": ""
  },
  "s0148": {
    "chinese": "趙數請救，懷王乃以宋義為上將，項羽為次將，范增為末將，北救趙。",
    "literal": "",
    "idiomatic": ""
  },
  "s0149": {
    "chinese": "初，懷王與諸將約，先入定關中者王之。",
    "literal": "",
    "idiomatic": ""
  },
  "s0150": {
    "chinese": "當是時，秦兵彊，常乘勝逐北，諸將莫利先入關。",
    "literal": "",
    "idiomatic": ""
  },
  "s0151": {
    "chinese": "獨羽怨秦破項 梁，奮勢，願與沛公西入關。",
    "literal": "",
    "idiomatic": ""
  },
  "s0152": {
    "chinese": "懷王諸老將皆曰：「項羽為人慓悍禍賊，嘗攻襄城，襄城無唣類，所過無不殘滅。",
    "literal": "",
    "idiomatic": ""
  },
  "s0153": {
    "chinese": "且楚數進取，前陳王、項梁皆敗，不如更遣長者扶義 而西，告諭秦父兄。",
    "literal": "",
    "idiomatic": ""
  },
  "s0154": {
    "chinese": "秦父兄苦其主久矣，今誠得長者往，毋侵暴，宜可下。",
    "literal": "",
    "idiomatic": ""
  },
  "s0155": {
    "chinese": "項羽不可遣，獨沛公素寬大長者。」",
    "literal": "",
    "idiomatic": ""
  },
  "s0156": {
    "chinese": "卒不許羽，而遣沛公西收陳王、項梁散卒。",
    "literal": "",
    "idiomatic": ""
  },
  "s0157": {
    "chinese": "乃道碭至 陽城與杠里，攻秦軍壁，破其二軍。",
    "literal": "",
    "idiomatic": ""
  },
  "s0158": {
    "chinese": "秦三年十月，齊將田都畔田榮，將兵助項羽救趙。",
    "literal": "",
    "idiomatic": ""
  },
  "s0159": {
    "chinese": "沛公攻破東郡尉於成武。",
    "literal": "",
    "idiomatic": ""
  },
  "s0160": {
    "chinese": "十一月，項羽殺宋義，并其兵 渡河，自立為上將軍，諸將黥布等皆屬。",
    "literal": "",
    "idiomatic": ""
  },
  "s0161": {
    "chinese": "十二月，沛公引兵至栗，遇剛武侯，奪其軍四千餘人，并之，與魏將皇欣、武滿軍合，攻秦軍，破之。",
    "literal": "",
    "idiomatic": ""
  },
  "s0162": {
    "chinese": "故齊王建孫田安下濟 北，從項羽救趙。",
    "literal": "",
    "idiomatic": ""
  },
  "s0163": {
    "chinese": "羽大破秦軍鉅鹿下，虜王離，走章邯。",
    "literal": "",
    "idiomatic": ""
  },
  "s0164": {
    "chinese": "二月，沛公從碭北攻昌邑，遇彭越。",
    "literal": "",
    "idiomatic": ""
  },
  "s0165": {
    "chinese": "越助攻昌邑，未下。",
    "literal": "",
    "idiomatic": ""
  },
  "s0166": {
    "chinese": "沛公西過高陽，酈食其為里監門，曰：「諸將過 此者多，吾視沛公大度。」",
    "literal": "",
    "idiomatic": ""
  },
  "s0167": {
    "chinese": "乃求見沛公。",
    "literal": "",
    "idiomatic": ""
  },
  "s0168": {
    "chinese": "沛公方踞床，使兩女子洗。",
    "literal": "",
    "idiomatic": ""
  },
  "s0169": {
    "chinese": "酈生不拜，長揖曰：「足下必欲誅無道秦，不宜踞見長者。」",
    "literal": "",
    "idiomatic": ""
  },
  "s0170": {
    "chinese": "於是沛公起，攝衣謝之，延上坐。",
    "literal": "",
    "idiomatic": ""
  },
  "s0171": {
    "chinese": "食其說沛公襲陳留。",
    "literal": "",
    "idiomatic": ""
  },
  "s0172": {
    "chinese": "沛公以為廣野君，以其弟商為將，將陳留兵。",
    "literal": "",
    "idiomatic": ""
  },
  "s0173": {
    "chinese": "三月，攻開封，未拔。",
    "literal": "",
    "idiomatic": ""
  },
  "s0174": {
    "chinese": "西與秦將楊熊會戰白馬，又戰曲遇東，大破之。",
    "literal": "",
    "idiomatic": ""
  },
  "s0175": {
    "chinese": "楊熊走之滎陽，二世使使斬 之以徇。",
    "literal": "",
    "idiomatic": ""
  },
  "s0176": {
    "chinese": "四月，南攻潁川，屠之。",
    "literal": "",
    "idiomatic": ""
  },
  "s0177": {
    "chinese": "因張良遂略韓地。",
    "literal": "",
    "idiomatic": ""
  },
  "s0178": {
    "chinese": "時趙別將司馬卬方欲渡河入關，沛公乃北攻平陰，絕河津。",
    "literal": "",
    "idiomatic": ""
  },
  "s0179": {
    "chinese": "南，戰雒陽東，軍不利，從轘轅至陽城，收軍 中馬騎。",
    "literal": "",
    "idiomatic": ""
  },
  "s0180": {
    "chinese": "六月，與南陽守齮戰犨東，大破之。",
    "literal": "",
    "idiomatic": ""
  },
  "s0181": {
    "chinese": "略南陽郡，南陽守走，保城守宛。",
    "literal": "",
    "idiomatic": ""
  },
  "s0182": {
    "chinese": "沛公引兵過宛西。",
    "literal": "",
    "idiomatic": ""
  },
  "s0183": {
    "chinese": "張良諫曰：「沛公雖欲急入關，秦兵尚眾，距險。",
    "literal": "",
    "idiomatic": ""
  },
  "s0184": {
    "chinese": "今不下宛，宛從 後擊，彊秦在前，此危道也。」",
    "literal": "",
    "idiomatic": ""
  },
  "s0185": {
    "chinese": "於是沛公乃夜引軍從他道還，偃旗幟，遲明，圍宛城三匝。",
    "literal": "",
    "idiomatic": ""
  },
  "s0186": {
    "chinese": "南陽守欲自剄，其舍人陳恢曰：「死未晚也。」",
    "literal": "",
    "idiomatic": ""
  },
  "s0187": {
    "chinese": "乃踰城見沛公，曰：「臣 聞足下約先入咸陽者王之，今足下留守宛。",
    "literal": "",
    "idiomatic": ""
  },
  "s0188": {
    "chinese": "宛郡縣連城數十，其吏民自以為降必死，故皆堅守乘城。",
    "literal": "",
    "idiomatic": ""
  },
  "s0189": {
    "chinese": "今足下盡日止攻，士死傷者必多；",
    "literal": "",
    "idiomatic": ""
  },
  "s0190": {
    "chinese": "引兵去宛，宛必隨足下。",
    "literal": "",
    "idiomatic": ""
  },
  "s0191": {
    "chinese": "足下 前則失咸陽之約，後有彊宛之患。",
    "literal": "",
    "idiomatic": ""
  },
  "s0192": {
    "chinese": "為足下計，莫若約降，封其守，因使止守，引其甲卒與之西。",
    "literal": "",
    "idiomatic": ""
  },
  "s0193": {
    "chinese": "諸城未下者，聞聲爭開門而待足下，足下通行無所累。」",
    "literal": "",
    "idiomatic": ""
  },
  "s0194": {
    "chinese": "沛公曰： 「善。」",
    "literal": "",
    "idiomatic": ""
  },
  "s0195": {
    "chinese": "七月，南陽守齮降，封為殷侯，封陳恢千戶。",
    "literal": "",
    "idiomatic": ""
  },
  "s0196": {
    "chinese": "引兵西，無不下者。",
    "literal": "",
    "idiomatic": ""
  },
  "s0197": {
    "chinese": "至丹水，高武侯鰓、襄侯王陵降。",
    "literal": "",
    "idiomatic": ""
  },
  "s0198": {
    "chinese": "還攻胡陽，遇番君別將梅鋗，與偕攻析、酈，皆降。",
    "literal": "",
    "idiomatic": ""
  },
  "s0199": {
    "chinese": "所 過毋得鹵掠，秦民喜。",
    "literal": "",
    "idiomatic": ""
  },
  "s0200": {
    "chinese": "遣魏人甯昌使秦。",
    "literal": "",
    "idiomatic": ""
  },
  "s0201": {
    "chinese": "是月章邯舉軍降項羽，羽以為雍王。",
    "literal": "",
    "idiomatic": ""
  },
  "s0202": {
    "chinese": "瑕丘申陽下河南。",
    "literal": "",
    "idiomatic": ""
  },
  "s0203": {
    "chinese": "八月，沛公攻武關，入秦。",
    "literal": "",
    "idiomatic": ""
  },
  "s0204": {
    "chinese": "秦相趙高恐，乃殺二世，使人來，欲約分王關中，沛公不許。",
    "literal": "",
    "idiomatic": ""
  },
  "s0205": {
    "chinese": "九月，趙高立二 世兄子子嬰為秦王。",
    "literal": "",
    "idiomatic": ""
  },
  "s0206": {
    "chinese": "子嬰誅滅趙高，遣將將兵距嶢關。",
    "literal": "",
    "idiomatic": ""
  },
  "s0207": {
    "chinese": "沛公欲擊之，張良曰：「秦兵尚彊，未可輕。",
    "literal": "",
    "idiomatic": ""
  },
  "s0208": {
    "chinese": "願先遣人益張旗幟於山上為疑兵，使酈食其、陸賈往說秦將，啗 以利。」",
    "literal": "",
    "idiomatic": ""
  },
  "s0209": {
    "chinese": "秦將果欲連和，沛公欲許之。",
    "literal": "",
    "idiomatic": ""
  },
  "s0210": {
    "chinese": "張良曰：「此獨其將欲叛，恐其士卒不從，不如因其怠懈擊之。」",
    "literal": "",
    "idiomatic": ""
  },
  "s0211": {
    "chinese": "沛公引兵繞嶢關，踰蕢山，擊秦軍，大破之藍田南。",
    "literal": "",
    "idiomatic": ""
  },
  "s0212": {
    "chinese": "遂至藍 田，又戰其北，秦兵大敗。",
    "literal": "",
    "idiomatic": ""
  },
  "s0213": {
    "chinese": "或說沛公曰：「秦富十倍天下，地形彊。",
    "literal": "",
    "idiomatic": ""
  },
  "s0214": {
    "chinese": "今聞章邯降項羽，羽號曰雍王，王關中。",
    "literal": "",
    "idiomatic": ""
  },
  "s0215": {
    "chinese": "即來，沛公恐不得有 此。",
    "literal": "",
    "idiomatic": ""
  },
  "s0216": {
    "chinese": "可急使守函谷關，毋內諸侯軍，稍徵關中兵以自益，距之。」",
    "literal": "",
    "idiomatic": ""
  },
  "s0217": {
    "chinese": "沛公然其計，從之。",
    "literal": "",
    "idiomatic": ""
  },
  "s0218": {
    "chinese": "十二月，項羽果帥諸侯兵欲西入關，關門閉。",
    "literal": "",
    "idiomatic": ""
  },
  "s0219": {
    "chinese": "聞沛公已定關中，羽大怒，使黥 布等攻破函谷關，遂至戲下。",
    "literal": "",
    "idiomatic": ""
  },
  "s0220": {
    "chinese": "沛公左司馬曹毋傷聞羽怒，欲攻沛公，使人言羽曰：「沛公欲王關中，令子嬰相，珍寶盡有之。」",
    "literal": "",
    "idiomatic": ""
  },
  "s0221": {
    "chinese": "欲以求封。",
    "literal": "",
    "idiomatic": ""
  },
  "s0222": {
    "chinese": "亞父范增說羽曰：「沛公 居山東時，貪財好色，今聞其入關，珍物無所取，婦女無所幸，此其志不小。",
    "literal": "",
    "idiomatic": ""
  },
  "s0223": {
    "chinese": "吾使人望其氣，皆為龍，成五色，此天子氣。",
    "literal": "",
    "idiomatic": ""
  },
  "s0224": {
    "chinese": "急擊之，勿失。」",
    "literal": "",
    "idiomatic": ""
  },
  "s0225": {
    "chinese": "於是饗士，旦日合戰。",
    "literal": "",
    "idiomatic": ""
  },
  "s0226": {
    "chinese": "是時，羽兵四十萬，號百萬。",
    "literal": "",
    "idiomatic": ""
  },
  "s0227": {
    "chinese": "沛公兵十萬，號二十萬，力不敵。",
    "literal": "",
    "idiomatic": ""
  },
  "s0228": {
    "chinese": "會羽季父左尹項伯素善張良，夜馳見張良，具告其實，欲與俱去，毋特俱死。",
    "literal": "",
    "idiomatic": ""
  },
  "s0229": {
    "chinese": "良曰：「臣為韓王送沛 公，不可不告，亡去不義。」",
    "literal": "",
    "idiomatic": ""
  },
  "s0230": {
    "chinese": "乃與項伯俱見沛公。",
    "literal": "",
    "idiomatic": ""
  },
  "s0231": {
    "chinese": "沛公與伯約為婚姻，曰：「吾入關，秋豪無所敢取，籍吏民，封府庫，待將軍。",
    "literal": "",
    "idiomatic": ""
  },
  "s0232": {
    "chinese": "所以守關者，備他盜也。",
    "literal": "",
    "idiomatic": ""
  },
  "s0233": {
    "chinese": "日夜望將 軍到，豈敢反邪！",
    "literal": "",
    "idiomatic": ""
  },
  "s0234": {
    "chinese": "願伯明言不敢背德。」",
    "literal": "",
    "idiomatic": ""
  },
  "s0235": {
    "chinese": "項伯許諾，即夜復去。",
    "literal": "",
    "idiomatic": ""
  },
  "s0236": {
    "chinese": "戒沛公曰：「旦日不可不早自來謝。」",
    "literal": "",
    "idiomatic": ""
  },
  "s0237": {
    "chinese": "項伯還，具以沛公言告羽，因曰：「沛公不先破關中兵，公巨 能入乎？",
    "literal": "",
    "idiomatic": ""
  },
  "s0238": {
    "chinese": "且人有大功，擊之不祥，不如因善之。」",
    "literal": "",
    "idiomatic": ""
  },
  "s0239": {
    "chinese": "羽許諾。",
    "literal": "",
    "idiomatic": ""
  },
  "s0240": {
    "chinese": "沛公旦日從百餘騎見羽鴻門，謝曰：「臣與將軍戮力攻秦，將軍戰河北，臣戰河南，不自意先入關，能破秦，與將軍復相見。",
    "literal": "",
    "idiomatic": ""
  },
  "s0241": {
    "chinese": "今者有小人言，令將軍與臣有隙。」",
    "literal": "",
    "idiomatic": ""
  },
  "s0242": {
    "chinese": "羽曰：「此沛公左司馬曹毋傷言之，不然，籍何以生此？」",
    "literal": "",
    "idiomatic": ""
  },
  "s0243": {
    "chinese": "羽因留沛公飲。",
    "literal": "",
    "idiomatic": ""
  },
  "s0244": {
    "chinese": "范增數目羽擊沛公，羽不應。",
    "literal": "",
    "idiomatic": ""
  },
  "s0245": {
    "chinese": "范增起，出謂項莊曰：「",
    "literal": "",
    "idiomatic": ""
  },
  "s0246": {
    "chinese": "君王為人不忍，汝入以劍舞，因擊沛公，殺之。",
    "literal": "",
    "idiomatic": ""
  },
  "s0247": {
    "chinese": "不者，汝屬且為所虜。」",
    "literal": "",
    "idiomatic": ""
  },
  "s0248": {
    "chinese": "莊入為壽。",
    "literal": "",
    "idiomatic": ""
  },
  "s0249": {
    "chinese": "壽畢，曰：「軍中無 以為樂，請以劍舞。」",
    "literal": "",
    "idiomatic": ""
  },
  "s0250": {
    "chinese": "因拔劍舞。",
    "literal": "",
    "idiomatic": ""
  },
  "s0251": {
    "chinese": "項伯亦起舞，常以身翼蔽沛公。",
    "literal": "",
    "idiomatic": ""
  },
  "s0252": {
    "chinese": "樊噲聞事急，直入，怒甚。",
    "literal": "",
    "idiomatic": ""
  },
  "s0253": {
    "chinese": "羽壯之，賜以酒。",
    "literal": "",
    "idiomatic": ""
  },
  "s0254": {
    "chinese": "噲因譙讓羽。",
    "literal": "",
    "idiomatic": ""
  },
  "s0255": {
    "chinese": "有頃，沛公起如廁，招樊噲出，置車官 屬，獨騎，與樊噲、靳彊、滕公、紀成步，從間道走軍，使張良留謝羽。",
    "literal": "",
    "idiomatic": ""
  },
  "s0256": {
    "chinese": "羽問：「沛公安在？」",
    "literal": "",
    "idiomatic": ""
  },
  "s0257": {
    "chinese": "曰：「聞將軍有意督過之，脫身去，間至軍，故使臣獻璧。」",
    "literal": "",
    "idiomatic": ""
  },
  "s0258": {
    "chinese": "羽受 之。",
    "literal": "",
    "idiomatic": ""
  },
  "s0259": {
    "chinese": "又獻玉斗范增。",
    "literal": "",
    "idiomatic": ""
  },
  "s0260": {
    "chinese": "增怒，撞其斗，起曰：「吾屬今為沛公虜矣！」",
    "literal": "",
    "idiomatic": ""
  },
  "s0261": {
    "chinese": "沛公歸數日，羽引兵西屠咸陽，殺秦降王子嬰，燒秦宮室，所過無不殘滅。",
    "literal": "",
    "idiomatic": ""
  },
  "s0262": {
    "chinese": "秦民大失望。",
    "literal": "",
    "idiomatic": ""
  },
  "s0263": {
    "chinese": "羽使人還報懷王，懷王曰：「如約。」",
    "literal": "",
    "idiomatic": ""
  },
  "s0264": {
    "chinese": "羽怨懷王不肯令與沛公俱西入關，而北救趙，後天下約。",
    "literal": "",
    "idiomatic": ""
  },
  "s0265": {
    "chinese": "乃曰：「",
    "literal": "",
    "idiomatic": ""
  },
  "s0266": {
    "chinese": "懷王者，吾家所立耳，非有功伐，何以得專主約！",
    "literal": "",
    "idiomatic": ""
  },
  "s0267": {
    "chinese": "本定天下，諸將與籍也。」",
    "literal": "",
    "idiomatic": ""
  },
  "s0268": {
    "chinese": "春正月，陽尊懷王為義帝，實不用其命。",
    "literal": "",
    "idiomatic": ""
  },
  "s0269": {
    "chinese": "二月，羽自立為西楚霸王，王梁、楚地九郡，都彭城。",
    "literal": "",
    "idiomatic": ""
  },
  "s0270": {
    "chinese": "背約，更立沛公為漢王，王巴、蜀、漢中四十一 縣，都南鄭。",
    "literal": "",
    "idiomatic": ""
  },
  "s0271": {
    "chinese": "三分關中，立秦三將：章邯為雍王，都廢丘；",
    "literal": "",
    "idiomatic": ""
  },
  "s0272": {
    "chinese": "司馬欣為塞王，都櫟陽；",
    "literal": "",
    "idiomatic": ""
  },
  "s0273": {
    "chinese": "董翳為翟王，都高奴。",
    "literal": "",
    "idiomatic": ""
  },
  "s0274": {
    "chinese": "楚將瑕丘申陽為河南王，都洛陽。",
    "literal": "",
    "idiomatic": ""
  },
  "s0275": {
    "chinese": "趙將司馬卬為殷王，都 朝歌。",
    "literal": "",
    "idiomatic": ""
  },
  "s0276": {
    "chinese": "當陽君英布為九江王，都六。",
    "literal": "",
    "idiomatic": ""
  },
  "s0277": {
    "chinese": "懷王柱國共敖為臨江王，都江陵。",
    "literal": "",
    "idiomatic": ""
  },
  "s0278": {
    "chinese": "番君吳芮為衡山王，都邾。",
    "literal": "",
    "idiomatic": ""
  },
  "s0279": {
    "chinese": "故齊王建孫田安為濟北王。",
    "literal": "",
    "idiomatic": ""
  },
  "s0280": {
    "chinese": "徙魏王豹為西魏王，都平陽。",
    "literal": "",
    "idiomatic": ""
  },
  "s0281": {
    "chinese": "徙燕王韓 廣為遼東王。",
    "literal": "",
    "idiomatic": ""
  },
  "s0282": {
    "chinese": "燕將臧荼為燕王，都薊。",
    "literal": "",
    "idiomatic": ""
  },
  "s0283": {
    "chinese": "徙齊王田市為膠東王。",
    "literal": "",
    "idiomatic": ""
  },
  "s0284": {
    "chinese": "齊將田都為齊王，都臨菑。",
    "literal": "",
    "idiomatic": ""
  },
  "s0285": {
    "chinese": "徙趙王歇為代王。",
    "literal": "",
    "idiomatic": ""
  },
  "s0286": {
    "chinese": "趙相張耳為常山王。",
    "literal": "",
    "idiomatic": ""
  },
  "s0287": {
    "chinese": "漢王怨羽之背約，欲攻之，丞相蕭何 諫，乃止。",
    "literal": "",
    "idiomatic": ""
  },
  "s0288": {
    "chinese": "夏四月，諸侯罷戲下，各就國。",
    "literal": "",
    "idiomatic": ""
  },
  "s0289": {
    "chinese": "羽使卒三萬人從漢王，楚子、諸侯人之慕從者數萬人，從杜南入蝕中。",
    "literal": "",
    "idiomatic": ""
  },
  "s0290": {
    "chinese": "張良辭歸韓，漢王送至褒中，因說漢王燒絕棧道，以備諸侯盜兵，亦視項羽無東意。",
    "literal": "",
    "idiomatic": ""
  },
  "s0291": {
    "chinese": "漢王既至南鄭，諸將及士卒皆歌謳思東歸，多道亡還者。",
    "literal": "",
    "idiomatic": ""
  },
  "s0292": {
    "chinese": "韓信為治粟都尉，亦亡去，蕭何追還之，因薦於漢王，曰：「",
    "literal": "",
    "idiomatic": ""
  },
  "s0293": {
    "chinese": "必欲爭天下，非信無可與計事者。」",
    "literal": "",
    "idiomatic": ""
  },
  "s0294": {
    "chinese": "於是漢王齊戒設壇場，拜信為大將軍，問以計策。",
    "literal": "",
    "idiomatic": ""
  },
  "s0295": {
    "chinese": "信對曰：「項羽背 約而王君王於南鄭，是遷也。",
    "literal": "",
    "idiomatic": ""
  },
  "s0296": {
    "chinese": "吏卒皆山東之人，日夜企而望歸，及其鋒而用之，可以有大功。",
    "literal": "",
    "idiomatic": ""
  },
  "s0297": {
    "chinese": "天下已定，民皆自寧，不可復用。",
    "literal": "",
    "idiomatic": ""
  },
  "s0298": {
    "chinese": "不如決策東向。」",
    "literal": "",
    "idiomatic": ""
  },
  "s0299": {
    "chinese": "因陳羽可圖三秦易 并之計。",
    "literal": "",
    "idiomatic": ""
  },
  "s0300": {
    "chinese": "漢王大說，遂聽信策，部署諸將。",
    "literal": "",
    "idiomatic": ""
  },
  "s0301": {
    "chinese": "留蕭何收巴蜀租，給軍食。",
    "literal": "",
    "idiomatic": ""
  },
  "s0302": {
    "chinese": "五月，漢王引兵從故道出襲雍。",
    "literal": "",
    "idiomatic": ""
  },
  "s0303": {
    "chinese": "雍王邯迎擊漢陳倉，雍兵敗，還走；",
    "literal": "",
    "idiomatic": ""
  },
  "s0304": {
    "chinese": "戰好畤，又大敗，走廢丘。",
    "literal": "",
    "idiomatic": ""
  },
  "s0305": {
    "chinese": "漢王遂定雍地。",
    "literal": "",
    "idiomatic": ""
  },
  "s0306": {
    "chinese": "東如咸陽，引兵圍雍王廢丘，而遣諸將略地。",
    "literal": "",
    "idiomatic": ""
  },
  "s0307": {
    "chinese": "田榮聞羽徙齊王市於膠東而立田都為齊王，大怒，以齊兵迎擊田都。",
    "literal": "",
    "idiomatic": ""
  },
  "s0308": {
    "chinese": "都走降楚。",
    "literal": "",
    "idiomatic": ""
  },
  "s0309": {
    "chinese": "六月，田榮殺田市，自立 為齊王。",
    "literal": "",
    "idiomatic": ""
  },
  "s0310": {
    "chinese": "時彭城在鉅野，眾萬餘人，無所屬。",
    "literal": "",
    "idiomatic": ""
  },
  "s0311": {
    "chinese": "榮與越將軍印，因令反梁地。",
    "literal": "",
    "idiomatic": ""
  },
  "s0312": {
    "chinese": "越擊殺濟北王安，榮遂并三齊之地。",
    "literal": "",
    "idiomatic": ""
  },
  "s0313": {
    "chinese": "燕王韓廣亦不肯徙遼東。",
    "literal": "",
    "idiomatic": ""
  },
  "s0314": {
    "chinese": "秋八月，臧荼殺韓廣，并其 地。",
    "literal": "",
    "idiomatic": ""
  },
  "s0315": {
    "chinese": "塞王欣、翟王翳皆降漢。",
    "literal": "",
    "idiomatic": ""
  },
  "s0316": {
    "chinese": "初，項梁立韓後公子成為韓王，張良為韓司徒。",
    "literal": "",
    "idiomatic": ""
  },
  "s0317": {
    "chinese": "羽以良從漢王，韓王成又無功，故不遣就國，與俱至彭 城，殺之。",
    "literal": "",
    "idiomatic": ""
  },
  "s0318": {
    "chinese": "及聞漢王并關中，而齊、梁畔之，羽大怒，乃以故吳令鄭昌為韓王，距漢。",
    "literal": "",
    "idiomatic": ""
  },
  "s0319": {
    "chinese": "令蕭公角擊彭越，越敗角兵。",
    "literal": "",
    "idiomatic": ""
  },
  "s0320": {
    "chinese": "時張良徇韓地，遺羽書曰：「漢欲得關中，如約 即止，不敢復東。」",
    "literal": "",
    "idiomatic": ""
  },
  "s0321": {
    "chinese": "羽以故無西意，而北擊齊。",
    "literal": "",
    "idiomatic": ""
  },
  "s0322": {
    "chinese": "九月，漢王遣將軍薛歐、王吸出武關，因王陵兵，從南陽迎太公、呂后於沛。",
    "literal": "",
    "idiomatic": ""
  },
  "s0323": {
    "chinese": "羽聞之，發兵距之陽夏，不得前。",
    "literal": "",
    "idiomatic": ""
  },
  "s0324": {
    "chinese": "二年冬十月，項羽使九江王布殺義帝於郴。",
    "literal": "",
    "idiomatic": ""
  },
  "s0325": {
    "chinese": "陳餘亦怨羽獨不王己，從田榮藉助兵，以擊常山王張耳。",
    "literal": "",
    "idiomatic": ""
  },
  "s0326": {
    "chinese": "耳敗走降漢，漢王厚遇之。",
    "literal": "",
    "idiomatic": ""
  },
  "s0327": {
    "chinese": "陳餘迎代王歇還趙，歇立餘為代王。",
    "literal": "",
    "idiomatic": ""
  },
  "s0328": {
    "chinese": "張良自韓間行歸漢，漢王以為成信侯。",
    "literal": "",
    "idiomatic": ""
  },
  "s0329": {
    "chinese": "漢王如陝，鎮撫關外父老。",
    "literal": "",
    "idiomatic": ""
  },
  "s0330": {
    "chinese": "河南王申陽降，置河南郡。",
    "literal": "",
    "idiomatic": ""
  },
  "s0331": {
    "chinese": "使韓太尉韓信擊韓，韓王鄭昌降。",
    "literal": "",
    "idiomatic": ""
  },
  "s0332": {
    "chinese": "十一月，立韓太尉信為韓王。",
    "literal": "",
    "idiomatic": ""
  },
  "s0333": {
    "chinese": "漢王還歸，都櫟陽，使諸將略地，拔隴西。",
    "literal": "",
    "idiomatic": ""
  },
  "s0334": {
    "chinese": "以萬人若一郡降者，封萬戶。",
    "literal": "",
    "idiomatic": ""
  },
  "s0335": {
    "chinese": "繕治河上塞。",
    "literal": "",
    "idiomatic": ""
  },
  "s0336": {
    "chinese": "故秦苑囿園池，令民得田之。",
    "literal": "",
    "idiomatic": ""
  },
  "s0337": {
    "chinese": "三月，漢王自臨晉渡河，魏王豹降，將兵從。",
    "literal": "",
    "idiomatic": ""
  },
  "s0338": {
    "chinese": "下河內，虜殷王卬，置河內郡。",
    "literal": "",
    "idiomatic": ""
  },
  "s0339": {
    "chinese": "至脩武，陳平亡楚來降。",
    "literal": "",
    "idiomatic": ""
  },
  "s0340": {
    "chinese": "漢 王與語，說之，使參乘，監諸將。",
    "literal": "",
    "idiomatic": ""
  },
  "s0341": {
    "chinese": "南渡平陰津，至洛陽，新城三老董公遮說漢王曰：「臣聞『順德者昌，逆德者亡』，『兵出無名，事故不成』。",
    "literal": "",
    "idiomatic": ""
  },
  "s0342": {
    "chinese": "故曰：『明其為 賊，敵乃可服。』",
    "literal": "",
    "idiomatic": ""
  },
  "s0343": {
    "chinese": "項羽為無道，放殺其主，天下之賊也。",
    "literal": "",
    "idiomatic": ""
  },
  "s0344": {
    "chinese": "夫仁不以勇，義不以力，三軍之眾為之素服，以告之諸侯，為此東伐，四海之內莫不仰德。",
    "literal": "",
    "idiomatic": ""
  },
  "s0345": {
    "chinese": "此三王之舉 也。」",
    "literal": "",
    "idiomatic": ""
  },
  "s0346": {
    "chinese": "漢王曰：「善，非夫子無所聞。」",
    "literal": "",
    "idiomatic": ""
  },
  "s0347": {
    "chinese": "於是漢王為義帝發喪，袒而大哭，哀臨三日。",
    "literal": "",
    "idiomatic": ""
  },
  "s0348": {
    "chinese": "發使告諸侯曰：「",
    "literal": "",
    "idiomatic": ""
  },
  "s0349": {
    "chinese": "天下共立義帝，北面事之。",
    "literal": "",
    "idiomatic": ""
  },
  "s0350": {
    "chinese": "今項羽放殺義帝江南，大逆無道。",
    "literal": "",
    "idiomatic": ""
  },
  "s0351": {
    "chinese": "寡人親為發喪，兵皆縞素。",
    "literal": "",
    "idiomatic": ""
  },
  "s0352": {
    "chinese": "悉發關中兵，收三河士，南浮江漢以下，願從諸侯王擊楚之殺義帝者。」",
    "literal": "",
    "idiomatic": ""
  },
  "s0353": {
    "chinese": "夏四月，田榮弟橫收得數萬人，立榮子廣為齊王。",
    "literal": "",
    "idiomatic": ""
  },
  "s0354": {
    "chinese": "羽雖聞漢東，既擊齊，欲遂破之而後擊漢，漢王以故得 劫五諸侯兵，東伐楚。",
    "literal": "",
    "idiomatic": ""
  },
  "s0355": {
    "chinese": "到外黃，彭越將三萬人歸漢。",
    "literal": "",
    "idiomatic": ""
  },
  "s0356": {
    "chinese": "漢王拜越為魏相國，令定梁地。",
    "literal": "",
    "idiomatic": ""
  },
  "s0357": {
    "chinese": "漢王遂入彭城，收羽美人貨賂，置酒高會。",
    "literal": "",
    "idiomatic": ""
  },
  "s0358": {
    "chinese": "羽聞之，令其將擊齊，而自以精兵三 萬人從魯出胡陵，至蕭，晨擊漢軍，大戰彭城靈壁東睢水上，大破漢軍，多殺士卒，睢水為之不流。",
    "literal": "",
    "idiomatic": ""
  },
  "s0359": {
    "chinese": "圍漢王三匝。",
    "literal": "",
    "idiomatic": ""
  },
  "s0360": {
    "chinese": "大風從西北起，折木發屋，揚砂石，晝晦，楚軍大 亂，而漢王得與數十騎遁去。",
    "literal": "",
    "idiomatic": ""
  },
  "s0361": {
    "chinese": "過沛，使人求室家，室家亦已亡，不相得。",
    "literal": "",
    "idiomatic": ""
  },
  "s0362": {
    "chinese": "漢王道逢孝惠、魯元，載行。",
    "literal": "",
    "idiomatic": ""
  },
  "s0363": {
    "chinese": "楚騎追漢王，漢王急，推墮二子。",
    "literal": "",
    "idiomatic": ""
  },
  "s0364": {
    "chinese": "滕公下收載，遂得脫。",
    "literal": "",
    "idiomatic": ""
  },
  "s0365": {
    "chinese": "審食 其從太公、呂后間行，反遇楚軍，羽常置軍中以為質。",
    "literal": "",
    "idiomatic": ""
  },
  "s0366": {
    "chinese": "諸侯見漢敗，皆亡去。",
    "literal": "",
    "idiomatic": ""
  },
  "s0367": {
    "chinese": "塞王欣、翟王翳降楚，殷王卬死。",
    "literal": "",
    "idiomatic": ""
  },
  "s0368": {
    "chinese": "呂后兄周呂侯將兵居下邑，漢王往從之。",
    "literal": "",
    "idiomatic": ""
  },
  "s0369": {
    "chinese": "稍收士卒，軍碭。",
    "literal": "",
    "idiomatic": ""
  },
  "s0370": {
    "chinese": "漢王西過梁地，至虞，謂謁者隨何曰：「公能說九江王布使舉兵畔楚，項王必留擊之。",
    "literal": "",
    "idiomatic": ""
  },
  "s0371": {
    "chinese": "得留數月，吾取天下必矣。」",
    "literal": "",
    "idiomatic": ""
  },
  "s0372": {
    "chinese": "隨何往說布，果使畔楚。",
    "literal": "",
    "idiomatic": ""
  },
  "s0373": {
    "chinese": "五月，漢王屯滎陽，蕭何發關中老弱未傅者悉詣軍。",
    "literal": "",
    "idiomatic": ""
  },
  "s0374": {
    "chinese": "韓信亦收兵與漢王會，兵復大振。",
    "literal": "",
    "idiomatic": ""
  },
  "s0375": {
    "chinese": "與楚戰滎陽南京、索間，破之。",
    "literal": "",
    "idiomatic": ""
  },
  "s0376": {
    "chinese": "築甬道，屬河，以取敖倉粟。",
    "literal": "",
    "idiomatic": ""
  },
  "s0377": {
    "chinese": "魏王豹謁歸視親疾。",
    "literal": "",
    "idiomatic": ""
  },
  "s0378": {
    "chinese": "至則絕河津，反為楚。",
    "literal": "",
    "idiomatic": ""
  },
  "s0379": {
    "chinese": "六月，漢王還櫟陽。",
    "literal": "",
    "idiomatic": ""
  },
  "s0380": {
    "chinese": "壬午，立太子，赦罪人。",
    "literal": "",
    "idiomatic": ""
  },
  "s0381": {
    "chinese": "令諸侯子在關中者皆集櫟陽為衛。",
    "literal": "",
    "idiomatic": ""
  },
  "s0382": {
    "chinese": "引水灌廢丘，廢丘降，章邯自殺。",
    "literal": "",
    "idiomatic": ""
  },
  "s0383": {
    "chinese": "雍州定，八十餘縣，置河上、渭南、中地、隴西、上郡。",
    "literal": "",
    "idiomatic": ""
  },
  "s0384": {
    "chinese": "令祠官祀天地四方上帝山川，以時祠之。",
    "literal": "",
    "idiomatic": ""
  },
  "s0385": {
    "chinese": "興關中卒乘邊塞。",
    "literal": "",
    "idiomatic": ""
  },
  "s0386": {
    "chinese": "關中大飢，米斛萬錢，人相食。",
    "literal": "",
    "idiomatic": ""
  },
  "s0387": {
    "chinese": "令民就食蜀漢。",
    "literal": "",
    "idiomatic": ""
  },
  "s0388": {
    "chinese": "秋八月，漢王如滎陽，謂酈食其曰：「緩頰往說魏王豹，能下之，以魏地萬戶封生。」",
    "literal": "",
    "idiomatic": ""
  },
  "s0389": {
    "chinese": "食其往，豹不聽。",
    "literal": "",
    "idiomatic": ""
  },
  "s0390": {
    "chinese": "漢王以韓信為左丞相，與曹參、灌嬰俱擊魏。",
    "literal": "",
    "idiomatic": ""
  },
  "s0391": {
    "chinese": "食其還，漢王問：「魏大將誰也？」",
    "literal": "",
    "idiomatic": ""
  },
  "s0392": {
    "chinese": "對曰：「柏直。」",
    "literal": "",
    "idiomatic": ""
  },
  "s0393": {
    "chinese": "王曰：「是口尚乳臭，不能當韓信。",
    "literal": "",
    "idiomatic": ""
  },
  "s0394": {
    "chinese": "騎將誰也？」",
    "literal": "",
    "idiomatic": ""
  },
  "s0395": {
    "chinese": "曰：「馮 敬。」",
    "literal": "",
    "idiomatic": ""
  },
  "s0396": {
    "chinese": "曰：「是秦將馮無擇子也，雖賢，不能當灌嬰。",
    "literal": "",
    "idiomatic": ""
  },
  "s0397": {
    "chinese": "步卒將誰也？」",
    "literal": "",
    "idiomatic": ""
  },
  "s0398": {
    "chinese": "曰：「項它。」",
    "literal": "",
    "idiomatic": ""
  },
  "s0399": {
    "chinese": "曰：「是不能當曹參。",
    "literal": "",
    "idiomatic": ""
  },
  "s0400": {
    "chinese": "吾無患矣。」",
    "literal": "",
    "idiomatic": ""
  },
  "s0401": {
    "chinese": "九月，信等虜豹，傳詣滎陽。",
    "literal": "",
    "idiomatic": ""
  },
  "s0402": {
    "chinese": "定魏地，置 河東、太原、上黨郡。",
    "literal": "",
    "idiomatic": ""
  },
  "s0403": {
    "chinese": "信使人請兵三萬人，願以北舉燕趙，東擊齊，南絕楚糧道。",
    "literal": "",
    "idiomatic": ""
  },
  "s0404": {
    "chinese": "漢王與之。",
    "literal": "",
    "idiomatic": ""
  },
  "s0405": {
    "chinese": "三年冬十月，韓信、張耳東下井陘擊趙，斬陳餘，獲趙王歇。",
    "literal": "",
    "idiomatic": ""
  },
  "s0406": {
    "chinese": "置常山、代郡。",
    "literal": "",
    "idiomatic": ""
  },
  "s0407": {
    "chinese": "甲戌晦，日有食之。",
    "literal": "",
    "idiomatic": ""
  },
  "s0408": {
    "chinese": "十一月癸卯晦，日有食之。",
    "literal": "",
    "idiomatic": ""
  },
  "s0409": {
    "chinese": "隨何既說黥布，布起兵攻楚。",
    "literal": "",
    "idiomatic": ""
  },
  "s0410": {
    "chinese": "楚使項聲、龍且攻布，布戰不勝。",
    "literal": "",
    "idiomatic": ""
  },
  "s0411": {
    "chinese": "十二月，布與隨何間行歸漢。",
    "literal": "",
    "idiomatic": ""
  },
  "s0412": {
    "chinese": "漢王分之兵，與俱收兵至成皋。",
    "literal": "",
    "idiomatic": ""
  },
  "s0413": {
    "chinese": "項羽數侵奪漢甬道，漢軍乏食，與酈食其謀橈楚權。",
    "literal": "",
    "idiomatic": ""
  },
  "s0414": {
    "chinese": "食其欲立六國後以樹黨，漢王刻印，將遣食其立之。",
    "literal": "",
    "idiomatic": ""
  },
  "s0415": {
    "chinese": "以問張良，良發八難。",
    "literal": "",
    "idiomatic": ""
  },
  "s0416": {
    "chinese": "漢王輟飯吐哺，曰：「豎儒幾敗乃公事！」",
    "literal": "",
    "idiomatic": ""
  },
  "s0417": {
    "chinese": "令趨銷印。",
    "literal": "",
    "idiomatic": ""
  },
  "s0418": {
    "chinese": "又問陳平，乃從其計，與平黃金四萬斤，以間疏楚君臣。",
    "literal": "",
    "idiomatic": ""
  },
  "s0419": {
    "chinese": "夏四月，項羽圍漢滎陽，漢王請和，割滎陽以西者為漢。",
    "literal": "",
    "idiomatic": ""
  },
  "s0420": {
    "chinese": "亞父勸項羽急攻滎陽，漢王患之。",
    "literal": "",
    "idiomatic": ""
  },
  "s0421": {
    "chinese": "陳平反間既行，羽果疑亞父。",
    "literal": "",
    "idiomatic": ""
  },
  "s0422": {
    "chinese": "亞父大怒而去，發病死。",
    "literal": "",
    "idiomatic": ""
  },
  "s0423": {
    "chinese": "五月，將軍紀信曰：「事急矣！",
    "literal": "",
    "idiomatic": ""
  },
  "s0424": {
    "chinese": "臣請誑楚，可以間出。」",
    "literal": "",
    "idiomatic": ""
  },
  "s0425": {
    "chinese": "於是陳平夜出女子東門二千餘人，楚因四面擊 之。",
    "literal": "",
    "idiomatic": ""
  },
  "s0426": {
    "chinese": "紀信乃乘王車，黃屋左纛，曰：「食盡，漢王降楚。」",
    "literal": "",
    "idiomatic": ""
  },
  "s0427": {
    "chinese": "楚皆呼萬歲，之城東觀，以故漢王得與數十騎出西門遁。",
    "literal": "",
    "idiomatic": ""
  },
  "s0428": {
    "chinese": "令御史大夫周苛、魏豹、樅公守滎陽。",
    "literal": "",
    "idiomatic": ""
  },
  "s0429": {
    "chinese": "羽見紀 信，問：「漢王安在？」",
    "literal": "",
    "idiomatic": ""
  },
  "s0430": {
    "chinese": "曰：「已出去矣。」",
    "literal": "",
    "idiomatic": ""
  },
  "s0431": {
    "chinese": "羽燒殺信。",
    "literal": "",
    "idiomatic": ""
  },
  "s0432": {
    "chinese": "而周苛、樅公相謂曰：「反國之王，難與守城。」",
    "literal": "",
    "idiomatic": ""
  },
  "s0433": {
    "chinese": "因殺魏豹。",
    "literal": "",
    "idiomatic": ""
  },
  "s0434": {
    "chinese": "漢王出滎陽，至成皋。",
    "literal": "",
    "idiomatic": ""
  },
  "s0435": {
    "chinese": "自成皋入關，收兵欲復東。",
    "literal": "",
    "idiomatic": ""
  },
  "s0436": {
    "chinese": "轅生說漢王曰：「漢與楚相距滎陽數歲，漢常困。",
    "literal": "",
    "idiomatic": ""
  },
  "s0437": {
    "chinese": "願君 王出武關，項王必引兵南走，王深壁，令滎陽成皋間且得休息。",
    "literal": "",
    "idiomatic": ""
  },
  "s0438": {
    "chinese": "使韓信等得輯河北趙地，連燕齊，君王乃復走滎陽。",
    "literal": "",
    "idiomatic": ""
  },
  "s0439": {
    "chinese": "如此，則楚所備者多，力分。",
    "literal": "",
    "idiomatic": ""
  },
  "s0440": {
    "chinese": "漢得休息，復與之 戰，破之必矣。」",
    "literal": "",
    "idiomatic": ""
  },
  "s0441": {
    "chinese": "漢王從其計，出軍宛葉間，與黥布行收兵。",
    "literal": "",
    "idiomatic": ""
  },
  "s0442": {
    "chinese": "羽聞漢王在宛，果引兵南，漢王堅壁不與戰。",
    "literal": "",
    "idiomatic": ""
  },
  "s0443": {
    "chinese": "是月，彭越渡睢，與項聲、薛公戰下邳，破殺薛公。",
    "literal": "",
    "idiomatic": ""
  },
  "s0444": {
    "chinese": "羽使終 公守成皋，而自東擊彭越。",
    "literal": "",
    "idiomatic": ""
  },
  "s0445": {
    "chinese": "漢王引兵北，擊破終公，復軍成皋。",
    "literal": "",
    "idiomatic": ""
  },
  "s0446": {
    "chinese": "六月，羽已破走彭越，聞漢復軍成皋，乃引兵西拔滎陽城，生得周苛。",
    "literal": "",
    "idiomatic": ""
  },
  "s0447": {
    "chinese": "羽謂苛：「為我將，以公為上 將軍，封三萬戶。」",
    "literal": "",
    "idiomatic": ""
  },
  "s0448": {
    "chinese": "周苛罵曰：「若不趨降漢，今為虜矣！",
    "literal": "",
    "idiomatic": ""
  },
  "s0449": {
    "chinese": "若非漢王敵也。」",
    "literal": "",
    "idiomatic": ""
  },
  "s0450": {
    "chinese": "羽亨周苛，并殺樅公，而虜韓王信，遂圍成皋。",
    "literal": "",
    "idiomatic": ""
  },
  "s0451": {
    "chinese": "漢王跳，獨與滕公共車出成皋玉門，北 渡河，宿小脩武。",
    "literal": "",
    "idiomatic": ""
  },
  "s0452": {
    "chinese": "自稱使者，晨馳入張耳、韓信壁，而奪之軍。",
    "literal": "",
    "idiomatic": ""
  },
  "s0453": {
    "chinese": "乃使張耳北收兵趙地。",
    "literal": "",
    "idiomatic": ""
  },
  "s0454": {
    "chinese": "秋七月，有星孛于大角。",
    "literal": "",
    "idiomatic": ""
  },
  "s0455": {
    "chinese": "漢王得韓信軍，復大振。",
    "literal": "",
    "idiomatic": ""
  },
  "s0456": {
    "chinese": "八月，臨河南鄉，軍小脩武，欲復戰。",
    "literal": "",
    "idiomatic": ""
  },
  "s0457": {
    "chinese": "郎中鄭忠說止漢 王，高壘深塹勿戰。",
    "literal": "",
    "idiomatic": ""
  },
  "s0458": {
    "chinese": "漢王聽其計，使盧綰、劉賈將卒二萬人，騎數百，渡白馬津入楚地，佐彭越燒楚積聚，復擊破楚軍燕郭西，攻下睢陽、外黃十七城。",
    "literal": "",
    "idiomatic": ""
  },
  "s0459": {
    "chinese": "九月，羽謂 海春侯大司馬曹咎曰：「謹守成皋。",
    "literal": "",
    "idiomatic": ""
  },
  "s0460": {
    "chinese": "即漢王欲挑戰，慎勿與戰，勿令得東而已。",
    "literal": "",
    "idiomatic": ""
  },
  "s0461": {
    "chinese": "我十五日必定梁地，復從將軍。」",
    "literal": "",
    "idiomatic": ""
  },
  "s0462": {
    "chinese": "羽引兵東擊彭越。",
    "literal": "",
    "idiomatic": ""
  },
  "s0463": {
    "chinese": "漢王使酈食其說齊王田廣，罷守兵與漢和。",
    "literal": "",
    "idiomatic": ""
  },
  "s0464": {
    "chinese": "四年冬十月，韓信用蒯通計，襲破齊。",
    "literal": "",
    "idiomatic": ""
  },
  "s0465": {
    "chinese": "齊王亨酈生，東走高密。",
    "literal": "",
    "idiomatic": ""
  },
  "s0466": {
    "chinese": "項羽聞韓信破齊，且欲擊楚，使龍且救齊。",
    "literal": "",
    "idiomatic": ""
  },
  "s0467": {
    "chinese": "漢果數挑成皋戰，楚軍不出，使人辱之數日，大司馬咎怒，渡兵汜水。",
    "literal": "",
    "idiomatic": ""
  },
  "s0468": {
    "chinese": "士卒半渡，漢擊之，大破楚軍，盡得楚國金玉貨賂。",
    "literal": "",
    "idiomatic": ""
  },
  "s0469": {
    "chinese": "大司馬咎、長史欣皆自剄汜水上。",
    "literal": "",
    "idiomatic": ""
  },
  "s0470": {
    "chinese": "漢王引兵渡河，復取成皋，軍廣武，就敖倉食。",
    "literal": "",
    "idiomatic": ""
  },
  "s0471": {
    "chinese": "羽下梁地十餘城，聞海春侯破，乃引兵還。",
    "literal": "",
    "idiomatic": ""
  },
  "s0472": {
    "chinese": "漢軍方圍鍾離辚於滎陽東，聞羽至，盡走險阻。",
    "literal": "",
    "idiomatic": ""
  },
  "s0473": {
    "chinese": "羽亦軍廣武， 與漢相守。",
    "literal": "",
    "idiomatic": ""
  },
  "s0474": {
    "chinese": "丁壯苦軍旅，老弱罷轉餉。",
    "literal": "",
    "idiomatic": ""
  },
  "s0475": {
    "chinese": "漢王、羽相與臨廣武之間而語。",
    "literal": "",
    "idiomatic": ""
  },
  "s0476": {
    "chinese": "羽欲與漢王獨身挑戰，漢王數羽曰：「吾始與羽俱受命懷王，曰先定關中者王之。",
    "literal": "",
    "idiomatic": ""
  },
  "s0477": {
    "chinese": "羽負約，王 我於蜀漢，罪一也。",
    "literal": "",
    "idiomatic": ""
  },
  "s0478": {
    "chinese": "羽矯殺卿子冠軍，自尊，罪二也。",
    "literal": "",
    "idiomatic": ""
  },
  "s0479": {
    "chinese": "羽當以救趙還報，而擅劫諸侯兵入關，罪三也。",
    "literal": "",
    "idiomatic": ""
  },
  "s0480": {
    "chinese": "懷王約入秦無暴掠，羽燒秦宮室，掘始皇帝冢，收私其財，罪 四也。",
    "literal": "",
    "idiomatic": ""
  },
  "s0481": {
    "chinese": "又彊殺秦降王子嬰，罪五也。",
    "literal": "",
    "idiomatic": ""
  },
  "s0482": {
    "chinese": "詐阬秦子弟新安二十萬，王其將，罪六也。",
    "literal": "",
    "idiomatic": ""
  },
  "s0483": {
    "chinese": "皆王諸將善地，而徙逐故主，令臣下爭畔逆，罪七也。",
    "literal": "",
    "idiomatic": ""
  },
  "s0484": {
    "chinese": "出逐義帝彭城，自都之，奪韓 王地，并王梁楚，多自與，罪八也。",
    "literal": "",
    "idiomatic": ""
  },
  "s0485": {
    "chinese": "使人陰殺義帝江南，罪九也。",
    "literal": "",
    "idiomatic": ""
  },
  "s0486": {
    "chinese": "夫為人臣而殺其主，殺其已降，為政不平，主約不信，天下所不容，大逆無道，罪十也。",
    "literal": "",
    "idiomatic": ""
  },
  "s0487": {
    "chinese": "吾以義兵 從諸侯誅殘賊，使刑餘罪人擊公，何苦乃與公挑戰！」",
    "literal": "",
    "idiomatic": ""
  },
  "s0488": {
    "chinese": "羽大怒，伏弩射中漢王。",
    "literal": "",
    "idiomatic": ""
  },
  "s0489": {
    "chinese": "漢王傷胸，乃捫足曰：「虜中吾指！」",
    "literal": "",
    "idiomatic": ""
  },
  "s0490": {
    "chinese": "漢王病創臥，張良彊請漢王起行勞軍，以安士 卒，毋令楚乘勝。",
    "literal": "",
    "idiomatic": ""
  },
  "s0491": {
    "chinese": "漢王出行軍，疾甚，因馳入成皋。",
    "literal": "",
    "idiomatic": ""
  },
  "s0492": {
    "chinese": "十一月，韓信與灌嬰擊破楚軍，殺楚將龍且，追至城陽，虜齊王廣。",
    "literal": "",
    "idiomatic": ""
  },
  "s0493": {
    "chinese": "齊相田橫自立為齊王，奔彭越。",
    "literal": "",
    "idiomatic": ""
  },
  "s0494": {
    "chinese": "漢立張耳為趙王。",
    "literal": "",
    "idiomatic": ""
  },
  "s0495": {
    "chinese": "漢王疾瘉，西入關，至櫟陽，存問父老，置酒。",
    "literal": "",
    "idiomatic": ""
  },
  "s0496": {
    "chinese": "梟故塞王欣頭櫟陽市。",
    "literal": "",
    "idiomatic": ""
  },
  "s0497": {
    "chinese": "留四日，復如軍，軍廣武。",
    "literal": "",
    "idiomatic": ""
  },
  "s0498": {
    "chinese": "關中兵益出，而彭越、田橫居梁地，往來苦楚兵，絕其糧食。",
    "literal": "",
    "idiomatic": ""
  },
  "s0499": {
    "chinese": "韓信已破齊，使人言曰：「齊邊楚，權輕，不為假王，恐不能安齊。」",
    "literal": "",
    "idiomatic": ""
  },
  "s0500": {
    "chinese": "漢王怒，欲攻之。",
    "literal": "",
    "idiomatic": ""
  },
  "s0501": {
    "chinese": "張良曰：「不如 因而立之，使自為守。」",
    "literal": "",
    "idiomatic": ""
  },
  "s0502": {
    "chinese": "春二月，遣張良操印，立韓信為齊王。",
    "literal": "",
    "idiomatic": ""
  },
  "s0503": {
    "chinese": "秋七月，立黥布為淮南王。",
    "literal": "",
    "idiomatic": ""
  },
  "s0504": {
    "chinese": "八月，初為算賦。",
    "literal": "",
    "idiomatic": ""
  },
  "s0505": {
    "chinese": "北貉、燕人來致梟騎助漢。",
    "literal": "",
    "idiomatic": ""
  },
  "s0506": {
    "chinese": "漢王下令：軍士不幸死者， 吏為衣衾棺斂，轉送其家。",
    "literal": "",
    "idiomatic": ""
  },
  "s0507": {
    "chinese": "四方歸心焉。",
    "literal": "",
    "idiomatic": ""
  },
  "s0511": {
    "chinese": "九月，歸太公、呂后，軍皆稱萬歲。",
    "literal": "",
    "idiomatic": ""
  },
  "s0512": {
    "chinese": "乃封侯公為平國君。",
    "literal": "",
    "idiomatic": ""
  },
  "s0513": {
    "chinese": "羽解而東歸。",
    "literal": "",
    "idiomatic": ""
  },
  "s0514": {
    "chinese": "漢王欲西歸，張良、陳平諫曰：「今漢有天 下太半，而諸侯皆附，楚兵罷食盡，此天亡之時，不因其幾而遂取之，所謂養虎自遺患也。」",
    "literal": "",
    "idiomatic": ""
  },
  "s0515": {
    "chinese": "漢王從之。",
    "literal": "",
    "idiomatic": ""
  }
}