{
  "s0256": "[Translated: 與之盟，出孔子東門。]",
  "s0257": "[Translated: 孔子遂適衛。]",
  "s0258": "[Translated: 子貢曰：「盟可負耶？」]",
  "s0259": "[Translated: 孔子曰：「要盟也，神不聽。」]",
  "s0261": "[Translated: 衛靈公聞孔子來，喜，郊迎。]",
  "s0262": "[Translated: 問曰：「蒲可伐乎？」]",
  "s0263": "[Translated: 對曰：「可。」]",
  "s0264": "[Translated: 靈公曰：「吾大夫以為不可。]",
  "s0265": "[Translated: 今蒲，衛之所以待晉楚也，以衛伐之，無乃不可乎？」]",
  "s0266": "[Translated: 孔子曰：「其男子有死之志，婦人有保西河之志。]",
  "s0267": "[Translated: 吾所伐者不過四五人。」]",
  "s0268": "[Translated: 靈公曰：「善。」]",
  "s0269": "[Translated: 然不伐蒲。]",
  "s0270": "[Translated: 靈公老，怠於政，不用孔子。]",
  "s0271": "[Translated: 孔子喟然歎曰：「苟有用我者，朞月而已，三年有成。」]",
  "s0272": "[Translated: 孔子行。]",
  "s0273": "[Translated: 佛肸為中牟宰。]",
  "s0274": "[Translated: 趙簡子攻范、中行，伐中牟。]",
  "s0275": "[Translated: 佛肸畔，使人召孔子。]",
  "s0276": "[Translated: 孔子欲往。]",
  "s0277": "[Translated: 子路曰：「由聞諸夫子，『其身親為不善者，君子不入也』。]",
  "s0278": "[Translated: 今佛肸親以中牟畔，子欲往，如之何？」]",
  "s0279": "[Translated: 孔子曰：「有是言也。]",
  "s0280": "[Translated: 不曰堅乎，磨而不磷；]",
  "s0281": "[Translated: 不曰白乎，涅而不淄。]",
  "s0282": "[Translated: 我豈匏瓜也哉，焉能系而不食？」]",
  "s0284": "[Translated: 孔子擊磬。]",
  "s0285": "[Translated: 有荷蕢而過門者，曰：「有心哉，擊磬乎！]",
  "s0286": "[Translated: 硜硜乎，莫己知也夫而已矣！」]",
  "s0288": "[Translated: 孔子學鼓琴師襄子，十日不進。]",
  "s0289": "[Translated: 師襄子曰：「可以益矣。」]",
  "s0290": "[Translated: 孔子曰：「丘已習其曲矣，未得其數也。」]",
  "s0291": "[Translated: 有間，曰：「已習其數，可以益矣。」]",
  "s0292": "[Translated: 孔子曰：「丘未得其志也。」]",
  "s0293": "[Translated: 有間，曰：「已習其志，可以益矣。」]",
  "s0294": "[Translated: 孔子曰：「丘未得其為人也。」]",
  "s0295": "[Translated: 有間，［曰］有所穆然深思焉，有所怡然高望而遠志焉。]",
  "s0296": "[Translated: 曰：「丘得其為人，黯然而黑，幾然而長，眼如望羊，如王四國，非文王其誰能為此也！」]",
  "s0297": "[Translated: 師襄子辟席再拜，曰：「師蓋云文王操也。」]",
  "s0299": "[Translated: 孔子既不得用於衛，將西見趙簡子。]",
  "s0300": "[Translated: 至於河而聞竇鳴犢、舜華之死也，臨河而嘆曰：「美哉水，洋洋乎！]",
  "s0301": "[Translated: 丘之不濟此，命也夫！」]",
  "s0302": "[Translated: 子貢趨而進曰：「敢問何謂也？」]",
  "s0303": "[Translated: 孔子曰：「竇鳴犢，舜華，晉國之賢大夫也。]",
  "s0304": "[Translated: 趙簡子未得志之時，須此兩人而后從政；]",
  "s0305": "[Translated: 及其已得志，殺之乃從政。]",
  "s0306": "[Translated: 丘聞之也：刳胎殺夭，則麒麟不至郊；]",
  "s0307": "[Translated: 竭澤涸漁，則蛟龍不合陰陽；]",
  "s0308": "[Translated: 覆巢毀卵，則鳳皇不翔。]",
  "s0309": "[Translated: 何則？]"
}