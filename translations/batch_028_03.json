{
  "s0101": {
    "chinese": "西伐，束馬縣車，上卑耳之山；",
    "literal": "",
    "idiomatic": ""
  },
  "s0102": {
    "chinese": "南伐至召陵，登熊耳山，以望江漢。",
    "literal": "",
    "idiomatic": ""
  },
  "s0103": {
    "chinese": "兵車之會三，乘車之會六，九合諸侯，一匡天下，諸侯莫違我。",
    "literal": "",
    "idiomatic": ""
  },
  "s0104": {
    "chinese": "昔三代受命，亦何以異乎？」",
    "literal": "",
    "idiomatic": ""
  },
  "s0105": {
    "chinese": "於是管仲睹桓公不可窮以辭，因設之以事，曰：「古之封禪，鄗上黍，北里禾，所以為盛；",
    "literal": "",
    "idiomatic": ""
  },
  "s0106": {
    "chinese": "江淮間一茅三脊，所以為藉也。",
    "literal": "",
    "idiomatic": ""
  },
  "s0107": {
    "chinese": "東海致比目之魚，西海致比翼之鳥。",
    "literal": "",
    "idiomatic": ""
  },
  "s0108": {
    "chinese": "然後物有不召而自至者十有五焉。",
    "literal": "",
    "idiomatic": ""
  },
  "s0109": {
    "chinese": "今鳳皇麒麟不至，嘉禾不生，而蓬蒿藜莠茂，鴟梟群翔，而欲封禪，無乃不可乎？」",
    "literal": "",
    "idiomatic": ""
  },
  "s0110": {
    "chinese": "於是桓公乃止。",
    "literal": "",
    "idiomatic": ""
  },
  "s0111": {
    "chinese": "是歲，秦穆公納晉君夷吾。",
    "literal": "",
    "idiomatic": ""
  },
  "s0112": {
    "chinese": "其後三置晉國之君，平其亂。",
    "literal": "",
    "idiomatic": ""
  },
  "s0113": {
    "chinese": "穆公立三十九年而卒。",
    "literal": "",
    "idiomatic": ""
  },
  "s0114": {
    "chinese": "是時，季氏專魯，旅於泰山，仲尼譏之。",
    "literal": "",
    "idiomatic": ""
  },
  "s0115": {
    "chinese": "自秦宣公作密畤後二百五十年，而秦靈公於吳陽作上畤，祭黃帝；",
    "literal": "",
    "idiomatic": ""
  },
  "s0116": {
    "chinese": "作下畤，祭炎帝。",
    "literal": "",
    "idiomatic": ""
  },
  "s0117": {
    "chinese": "後四十八年，周太史儋見秦獻公曰：「周始與秦國合而別，別五百載當復合，合七十年而伯王出焉。」",
    "literal": "",
    "idiomatic": ""
  },
  "s0118": {
    "chinese": "儋見後七年，櫟陽雨金，獻公自以為得金瑞，故作畦畤櫟陽，而祀白帝。",
    "literal": "",
    "idiomatic": ""
  },
  "s0119": {
    "chinese": "後百一十歲，周赧王卒，九鼎入於秦。",
    "literal": "",
    "idiomatic": ""
  },
  "s0120": {
    "chinese": "或曰，周顯王之四十二年，宋大丘社亡，而鼎淪沒於泗水彭城下。",
    "literal": "",
    "idiomatic": ""
  },
  "s0121": {
    "chinese": "自赧王卒後七年，秦莊襄王滅東周，周祀絕。",
    "literal": "",
    "idiomatic": ""
  },
  "s0122": {
    "chinese": "後二十八年，秦并天下，稱皇帝。",
    "literal": "",
    "idiomatic": ""
  },
  "s0123": {
    "chinese": "臘，獲黑龍，此其水德之瑞。」",
    "literal": "",
    "idiomatic": ""
  },
  "s0124": {
    "chinese": "於是秦更名河曰「德水」，以冬十月為年首，色尚黑，度以六為名，音上大呂，事統上法。",
    "literal": "",
    "idiomatic": ""
  },
  "s0125": {
    "chinese": "即帝位三年，東巡狩郡縣，祠騶嶧山，頌功業。",
    "literal": "",
    "idiomatic": ""
  },
  "s0126": {
    "chinese": "於是從齊魯之儒生博士七十人，至於泰山下。",
    "literal": "",
    "idiomatic": ""
  },
  "s0127": {
    "chinese": "諸儒生或議曰：「古者封禪為蒲車，惡傷山之土石草木；",
    "literal": "",
    "idiomatic": ""
  },
  "s0128": {
    "chinese": "掃地而祠，席用苴峵，言其易遵也。」",
    "literal": "",
    "idiomatic": ""
  },
  "s0129": {
    "chinese": "始皇聞此議各乖異，難施用，由此黜儒生。",
    "literal": "",
    "idiomatic": ""
  },
  "s0130": {
    "chinese": "而遂除車道，上自泰山陽。",
    "literal": "",
    "idiomatic": ""
  },
  "s0131": {
    "chinese": "至顛，立石頌德，明其得封也。",
    "literal": "",
    "idiomatic": ""
  },
  "s0132": {
    "chinese": "從陰道下，禪於梁父。",
    "literal": "",
    "idiomatic": ""
  },
  "s0133": {
    "chinese": "其禮頗采泰祝之祀雍上帝所用，而封臧皆祕之，世不得而記也。",
    "literal": "",
    "idiomatic": ""
  },
  "s0134": {
    "chinese": "始皇之上泰山，中阪遇暴風雨，休於大樹下。",
    "literal": "",
    "idiomatic": ""
  },
  "s0135": {
    "chinese": "諸儒既黜，不得與封禪，聞始皇遇風雨，即譏之。",
    "literal": "",
    "idiomatic": ""
  },
  "s0136": {
    "chinese": "於是始皇遂東遊海上，行禮祠名山川及八神，來僊人羨門之屬。",
    "literal": "",
    "idiomatic": ""
  },
  "s0137": {
    "chinese": "八神將自古而有之；",
    "literal": "",
    "idiomatic": ""
  },
  "s0138": {
    "chinese": "或曰太公以來作之。",
    "literal": "",
    "idiomatic": ""
  },
  "s0139": {
    "chinese": "齊所以為齊，以天齊也。",
    "literal": "",
    "idiomatic": ""
  },
  "s0140": {
    "chinese": "其祀絕，莫知起時。",
    "literal": "",
    "idiomatic": ""
  },
  "s0141": {
    "chinese": "八神，一曰天主，祠天齊。",
    "literal": "",
    "idiomatic": ""
  },
  "s0142": {
    "chinese": "天齊淵水，居臨菑南郊山下下者。",
    "literal": "",
    "idiomatic": ""
  },
  "s0143": {
    "chinese": "二曰地主，祠泰山梁父。",
    "literal": "",
    "idiomatic": ""
  },
  "s0144": {
    "chinese": "蓋天好陰，祠之必於高山之下畤，命曰「畤」；",
    "literal": "",
    "idiomatic": ""
  },
  "s0145": {
    "chinese": "地貴陽，祭之必於澤中圜丘云。",
    "literal": "",
    "idiomatic": ""
  },
  "s0146": {
    "chinese": "三曰兵主，祠蚩尤。",
    "literal": "",
    "idiomatic": ""
  },
  "s0147": {
    "chinese": "蚩尤在東平陸監鄉，齊之西竟也。",
    "literal": "",
    "idiomatic": ""
  },
  "s0148": {
    "chinese": "四曰陰主，祠三山；",
    "literal": "",
    "idiomatic": ""
  },
  "s0149": {
    "chinese": "五曰陽主，祠之罘山；",
    "literal": "",
    "idiomatic": ""
  },
  "s0150": {
    "chinese": "六曰月主，祠之萊山：皆在齊北，並勃海。",
    "literal": "",
    "idiomatic": ""
  }
}