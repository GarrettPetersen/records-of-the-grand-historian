{
  "s0101": {
    "chinese": "其義紀之以三，故置一得三，又二十五分之六，凡二十五置，終天之數，得八十一，以天地五位之合終於十者乘之，為八百一十分，應曆一統千五百三十九歲之章數，黃鐘之實也。",
    "literal": "",
    "idiomatic": ""
  },
  "s0102": {
    "chinese": "繇此之義，起十二律之周徑。",
    "literal": "",
    "idiomatic": ""
  },
  "s0103": {
    "chinese": "地之數始於二，終於三十。",
    "literal": "",
    "idiomatic": ""
  },
  "s0104": {
    "chinese": "其義紀之以兩，故置一得二，凡三十置，終地之數，得六十，以地中數六乘之，為三百六十分，當期之日，林鐘之實。",
    "literal": "",
    "idiomatic": ""
  },
  "s0105": {
    "chinese": "人者，繼天順地，序氣成物，統八卦，調八風，理八政，正八節，諧八音，舞八佾，監八方，被八荒，以終天地之功，故八八六十四。",
    "literal": "",
    "idiomatic": ""
  },
  "s0106": {
    "chinese": "其義極天地之變，以天地五位之合終於十者乘之，為六百四十分，以應六十四卦，大族之實也。",
    "literal": "",
    "idiomatic": ""
  },
  "s0107": {
    "chinese": "《書》曰：「天功人其代之。」",
    "literal": "",
    "idiomatic": ""
  },
  "s0108": {
    "chinese": "天兼地，人則天，故以五位之合乘焉，「唯天為大，唯堯則之」之象也。",
    "literal": "",
    "idiomatic": ""
  },
  "s0109": {
    "chinese": "地以中數乘者，陰道理內，在中餽之象也。",
    "literal": "",
    "idiomatic": ""
  },
  "s0110": {
    "chinese": "三統相通，故黃鐘、林鐘、太族律長皆全寸而亡餘分也。",
    "literal": "",
    "idiomatic": ""
  },
  "s0111": {
    "chinese": "天之中數五，地之中數六，而二者為合。",
    "literal": "",
    "idiomatic": ""
  },
  "s0112": {
    "chinese": "六為虛，五為聲，周流於六虛。",
    "literal": "",
    "idiomatic": ""
  },
  "s0113": {
    "chinese": "虛者，爻律夫陰陽，登降運行，列為十二，而律呂和矣。",
    "literal": "",
    "idiomatic": ""
  },
  "s0114": {
    "chinese": "太極元氣，函三為一。",
    "literal": "",
    "idiomatic": ""
  },
  "s0115": {
    "chinese": "極，中也。",
    "literal": "",
    "idiomatic": ""
  },
  "s0116": {
    "chinese": "元，始也。",
    "literal": "",
    "idiomatic": ""
  },
  "s0117": {
    "chinese": "行於十二辰，始動於子。",
    "literal": "",
    "idiomatic": ""
  },
  "s0118": {
    "chinese": "參之於丑，得三。",
    "literal": "",
    "idiomatic": ""
  },
  "s0119": {
    "chinese": "又參之於寅，得九。",
    "literal": "",
    "idiomatic": ""
  },
  "s0120": {
    "chinese": "又參之於卯，得二十七。",
    "literal": "",
    "idiomatic": ""
  },
  "s0121": {
    "chinese": "又參之於辰，得八十一。",
    "literal": "",
    "idiomatic": ""
  },
  "s0122": {
    "chinese": "又參之於巳，得二百四十三。",
    "literal": "",
    "idiomatic": ""
  },
  "s0123": {
    "chinese": "又參之於午，得七百二十九。",
    "literal": "",
    "idiomatic": ""
  },
  "s0124": {
    "chinese": "又參之於未，得二千一百八十七。",
    "literal": "",
    "idiomatic": ""
  },
  "s0125": {
    "chinese": "又參之於申，得六千五百六十一。",
    "literal": "",
    "idiomatic": ""
  },
  "s0126": {
    "chinese": "又參之於酉，得萬九千六百八十三。",
    "literal": "",
    "idiomatic": ""
  },
  "s0127": {
    "chinese": "又參之於戌，得五萬九千四十九。",
    "literal": "",
    "idiomatic": ""
  },
  "s0128": {
    "chinese": "又參之於亥，得十七萬七千一百四十七。",
    "literal": "",
    "idiomatic": ""
  },
  "s0129": {
    "chinese": "此陰陽合德，氣鐘於子，化生萬物者也。",
    "literal": "",
    "idiomatic": ""
  },
  "s0130": {
    "chinese": "故孳萌於子，紐牙於丑，引達於寅，冒茆於卯，振美於辰，已盛於巳，咢布於午，昧薆於未，申堅於申，留孰於酉，畢入於戌，該閡於亥。",
    "literal": "",
    "idiomatic": ""
  },
  "s0131": {
    "chinese": "出甲於甲，奮軋於乙，明炳於丙，大盛於丁，豐楙於戊，理紀於己，斂更於庚，悉新於辛，懷任於壬，陳揆於癸。",
    "literal": "",
    "idiomatic": ""
  },
  "s0132": {
    "chinese": "故陰陽之施化，萬物之終始，既類旅於律呂，又經歷於日辰，而變化之情可見矣。",
    "literal": "",
    "idiomatic": ""
  },
  "s0133": {
    "chinese": "玉衡杓建，天之綱也；",
    "literal": "",
    "idiomatic": ""
  },
  "s0134": {
    "chinese": "日月初纏，星之紀也。",
    "literal": "",
    "idiomatic": ""
  },
  "s0135": {
    "chinese": "綱紀之交，以原始造設，合樂用焉。",
    "literal": "",
    "idiomatic": ""
  },
  "s0136": {
    "chinese": "律呂唱和，以育生成化，歌奏用焉。",
    "literal": "",
    "idiomatic": ""
  },
  "s0137": {
    "chinese": "指顧取象，然後陰陽萬物靡不條鬯該成。",
    "literal": "",
    "idiomatic": ""
  },
  "s0138": {
    "chinese": "故以成之數忖該之積，如法為一寸，則黃鐘之長也。",
    "literal": "",
    "idiomatic": ""
  },
  "s0139": {
    "chinese": "參分損一，下生林鐘。",
    "literal": "",
    "idiomatic": ""
  },
  "s0140": {
    "chinese": "參分林鐘益一，上生太族。",
    "literal": "",
    "idiomatic": ""
  },
  "s0141": {
    "chinese": "參分太族損一，下生南呂。",
    "literal": "",
    "idiomatic": ""
  },
  "s0142": {
    "chinese": "參分南呂益一，上生姑洗。",
    "literal": "",
    "idiomatic": ""
  },
  "s0143": {
    "chinese": "參分姑洗損一，下生應鐘。",
    "literal": "",
    "idiomatic": ""
  },
  "s0144": {
    "chinese": "參分應鐘益一，上生蕤賓。",
    "literal": "",
    "idiomatic": ""
  },
  "s0145": {
    "chinese": "參分蕤賓損一，下生大呂。",
    "literal": "",
    "idiomatic": ""
  },
  "s0146": {
    "chinese": "參分大呂益一，上生夷則。",
    "literal": "",
    "idiomatic": ""
  },
  "s0147": {
    "chinese": "參分夷則損一，下生夾鐘。",
    "literal": "",
    "idiomatic": ""
  },
  "s0148": {
    "chinese": "參分夾鐘益一，上生亡射。",
    "literal": "",
    "idiomatic": ""
  },
  "s0149": {
    "chinese": "參分亡射損一，下生中呂。",
    "literal": "",
    "idiomatic": ""
  },
  "s0150": {
    "chinese": "陰陽相生，自黃鐘始而左旋，八八為伍。",
    "literal": "",
    "idiomatic": ""
  },
  "s0151": {
    "chinese": "其法皆用銅。",
    "literal": "",
    "idiomatic": ""
  },
  "s0152": {
    "chinese": "職在大樂，太常掌之。",
    "literal": "",
    "idiomatic": ""
  },
  "s0153": {
    "chinese": "度者，分、寸、尺、丈、引也，所以度長短也。",
    "literal": "",
    "idiomatic": ""
  },
  "s0154": {
    "chinese": "本起黃鐘之長。",
    "literal": "",
    "idiomatic": ""
  },
  "s0155": {
    "chinese": "以子穀秬黍中者，一黍之廣，度之九十分，黃鐘之長。",
    "literal": "",
    "idiomatic": ""
  },
  "s0156": {
    "chinese": "一為一分，十分為寸，十寸為尺，十尺為丈，十丈為引，而五度審矣。",
    "literal": "",
    "idiomatic": ""
  },
  "s0157": {
    "chinese": "其法用銅，高一寸，廣二寸，長一丈，而分寸尺丈存焉。",
    "literal": "",
    "idiomatic": ""
  },
  "s0158": {
    "chinese": "用竹為引，高一分，廣六分，長十丈，其方法矩，高廣之數，陰陽之象也。",
    "literal": "",
    "idiomatic": ""
  },
  "s0159": {
    "chinese": "分者，自三微而成著，可分別也。",
    "literal": "",
    "idiomatic": ""
  },
  "s0160": {
    "chinese": "寸者，忖也。",
    "literal": "",
    "idiomatic": ""
  },
  "s0161": {
    "chinese": "尺者，卺也。",
    "literal": "",
    "idiomatic": ""
  },
  "s0162": {
    "chinese": "丈者，張也。",
    "literal": "",
    "idiomatic": ""
  },
  "s0163": {
    "chinese": "引者，信也。",
    "literal": "",
    "idiomatic": ""
  },
  "s0164": {
    "chinese": "夫度者，別於分，忖於寸，卺於尺，張於丈，信於引。",
    "literal": "",
    "idiomatic": ""
  },
  "s0165": {
    "chinese": "引者，信天下也。",
    "literal": "",
    "idiomatic": ""
  },
  "s0166": {
    "chinese": "職在內官，廷尉掌之。",
    "literal": "",
    "idiomatic": ""
  },
  "s0167": {
    "chinese": "量者，龠、合、升、斗、斛也，所以量多少也。",
    "literal": "",
    "idiomatic": ""
  },
  "s0168": {
    "chinese": "本起於黃鐘之龠，用度數審其容，以子穀秬黍中者千有二百實其龠，以井水準其概。",
    "literal": "",
    "idiomatic": ""
  },
  "s0169": {
    "chinese": "合龠為合，十合為升，十升為斗，十斗為斛，而五量嘉矣。",
    "literal": "",
    "idiomatic": ""
  },
  "s0170": {
    "chinese": "其法用銅，方尺而圜其外，旁有庣焉。",
    "literal": "",
    "idiomatic": ""
  },
  "s0171": {
    "chinese": "其上為斛，其下為斗。",
    "literal": "",
    "idiomatic": ""
  },
  "s0172": {
    "chinese": "左耳為升，右耳為合龠。",
    "literal": "",
    "idiomatic": ""
  },
  "s0173": {
    "chinese": "其狀似爵，以縻爵祿。",
    "literal": "",
    "idiomatic": ""
  },
  "s0174": {
    "chinese": "上三下二，參天兩地，圜而函方，左一右二，陰陽之象也。",
    "literal": "",
    "idiomatic": ""
  },
  "s0175": {
    "chinese": "其圜象規，其重二鈞，備氣物之數，合萬有一千五百二十。",
    "literal": "",
    "idiomatic": ""
  },
  "s0176": {
    "chinese": "聲中黃鐘，始於黃鐘而反覆焉，君制器之象也。",
    "literal": "",
    "idiomatic": ""
  },
  "s0177": {
    "chinese": "龠者，黃鐘律之實也，躍微動氣而生物也。",
    "literal": "",
    "idiomatic": ""
  },
  "s0178": {
    "chinese": "合者，合龠之量也。",
    "literal": "",
    "idiomatic": ""
  },
  "s0179": {
    "chinese": "升者，登合之量也。",
    "literal": "",
    "idiomatic": ""
  },
  "s0180": {
    "chinese": "斗者，聚升之量也。",
    "literal": "",
    "idiomatic": ""
  },
  "s0181": {
    "chinese": "斛者，角斗平多少之量也。",
    "literal": "",
    "idiomatic": ""
  },
  "s0182": {
    "chinese": "夫量者，躍於龠，合於合，登於升，聚於斗，角於斛也。",
    "literal": "",
    "idiomatic": ""
  },
  "s0183": {
    "chinese": "職在太倉，大司農掌之。",
    "literal": "",
    "idiomatic": ""
  },
  "s0184": {
    "chinese": "衡權者，衡，平也，權，重也，衡所以任權而均物平輕重也。",
    "literal": "",
    "idiomatic": ""
  },
  "s0185": {
    "chinese": "其道如底，以見準之正，繩之直，左旋見規，右折見矩。",
    "literal": "",
    "idiomatic": ""
  },
  "s0186": {
    "chinese": "其在天也，佐助旋機，斟酌建指，以齊七政，故曰玉衡。",
    "literal": "",
    "idiomatic": ""
  },
  "s0187": {
    "chinese": "論語云：「",
    "literal": "",
    "idiomatic": ""
  },
  "s0188": {
    "chinese": "立則見其參於前也，在車則見其倚於衡也。」",
    "literal": "",
    "idiomatic": ""
  },
  "s0189": {
    "chinese": "又曰：「齊之以禮。」",
    "literal": "",
    "idiomatic": ""
  },
  "s0190": {
    "chinese": "此衡在前居南方之義也。",
    "literal": "",
    "idiomatic": ""
  },
  "s0191": {
    "chinese": "權者，銖、兩、斤、鈞、石也，所以稱物平施，知輕重也。",
    "literal": "",
    "idiomatic": ""
  },
  "s0192": {
    "chinese": "本起於黃鐘之重。",
    "literal": "",
    "idiomatic": ""
  },
  "s0193": {
    "chinese": "一龠容千二百黍，重十二銖，兩之為兩。",
    "literal": "",
    "idiomatic": ""
  },
  "s0194": {
    "chinese": "二十四銖為兩。",
    "literal": "",
    "idiomatic": ""
  },
  "s0195": {
    "chinese": "十六兩為斤。",
    "literal": "",
    "idiomatic": ""
  },
  "s0196": {
    "chinese": "三十斤為鈞。",
    "literal": "",
    "idiomatic": ""
  },
  "s0197": {
    "chinese": "四鈞為石。",
    "literal": "",
    "idiomatic": ""
  },
  "s0198": {
    "chinese": "忖為十八，易十有八變之象也。",
    "literal": "",
    "idiomatic": ""
  },
  "s0199": {
    "chinese": "五權之制，以義立之，以物鈞之，其餘小大之差，以輕重為宜。",
    "literal": "",
    "idiomatic": ""
  },
  "s0200": {
    "chinese": "圜而環之，令之肉倍好者，周旋無端，終而復始，無窮已也。",
    "literal": "",
    "idiomatic": ""
  }
}