{
  "s0051": {
    "chinese": "坎在北方，為冬為水也。",
    "literal": "",
    "idiomatic": ""
  },
  "s0052": {
    "chinese": "春與秋，日夜分，寒暑平，是以金木之氣易以相變，故貌傷則致秋陰常雨，言傷則致春陽常旱也。",
    "literal": "",
    "idiomatic": ""
  },
  "s0053": {
    "chinese": "至於冬夏，日夜相反，寒暑殊絕，水火之氣不得相併，故視傷常奧，聽傷常寒者，其氣然也。",
    "literal": "",
    "idiomatic": ""
  },
  "s0054": {
    "chinese": "逆之，其極曰惡；",
    "literal": "",
    "idiomatic": ""
  },
  "s0055": {
    "chinese": "順之，其福曰攸好德。",
    "literal": "",
    "idiomatic": ""
  },
  "s0056": {
    "chinese": "劉歆貌傳曰有鱗蟲之孽，羊禍，鼻痾。",
    "literal": "",
    "idiomatic": ""
  },
  "s0057": {
    "chinese": "說以為於天文東方辰為龍星，故為鱗蟲；",
    "literal": "",
    "idiomatic": ""
  },
  "s0058": {
    "chinese": "於易兌為羊，木為金所病，故致羊禍，與常雨同應。",
    "literal": "",
    "idiomatic": ""
  },
  "s0059": {
    "chinese": "此說非是。",
    "literal": "",
    "idiomatic": ""
  },
  "s0060": {
    "chinese": "春與秋，氣陰陽相敵，木病金盛，故能相并，唯此一事耳。",
    "literal": "",
    "idiomatic": ""
  },
  "s0061": {
    "chinese": "禍與妖痾祥眚同類，不得獨異。",
    "literal": "",
    "idiomatic": ""
  },
  "s0062": {
    "chinese": "史記成公十六年，公會諸侯于周，單襄公見晉厲公視遠步高，告公曰：「晉將有亂。」",
    "literal": "",
    "idiomatic": ""
  },
  "s0063": {
    "chinese": "魯侯曰：「敢問天道也？",
    "literal": "",
    "idiomatic": ""
  },
  "s0064": {
    "chinese": "抑人故也？」",
    "literal": "",
    "idiomatic": ""
  },
  "s0065": {
    "chinese": "對曰：「吾非瞽史，焉知天道？",
    "literal": "",
    "idiomatic": ""
  },
  "s0066": {
    "chinese": "吾見晉君之容，殆必禍者也。",
    "literal": "",
    "idiomatic": ""
  },
  "s0067": {
    "chinese": "夫君子目以定體，足以從之，是以觀其容而知其心矣。",
    "literal": "",
    "idiomatic": ""
  },
  "s0068": {
    "chinese": "目以處誼，足以步目。",
    "literal": "",
    "idiomatic": ""
  },
  "s0069": {
    "chinese": "晉侯視遠而足高，目不在體，而足不步目，其心必異矣。",
    "literal": "",
    "idiomatic": ""
  },
  "s0070": {
    "chinese": "目體不相從，何以能久？",
    "literal": "",
    "idiomatic": ""
  },
  "s0071": {
    "chinese": "夫合諸侯，民之大事也，於是虖觀存亡。",
    "literal": "",
    "idiomatic": ""
  },
  "s0072": {
    "chinese": "故國將無咎，其君在會，步言視聽必皆無謫，則可以知德矣。",
    "literal": "",
    "idiomatic": ""
  },
  "s0073": {
    "chinese": "視遠，曰絕其誼；",
    "literal": "",
    "idiomatic": ""
  },
  "s0074": {
    "chinese": "足高，曰棄其德；",
    "literal": "",
    "idiomatic": ""
  },
  "s0075": {
    "chinese": "言爽，曰反其信；",
    "literal": "",
    "idiomatic": ""
  },
  "s0076": {
    "chinese": "聽淫，曰離其名。",
    "literal": "",
    "idiomatic": ""
  },
  "s0077": {
    "chinese": "夫目以處誼，足以踐德，口以庇信，耳以聽名者也，故不可不慎。",
    "literal": "",
    "idiomatic": ""
  },
  "s0078": {
    "chinese": "偏喪有咎；",
    "literal": "",
    "idiomatic": ""
  },
  "s0079": {
    "chinese": "既喪，則國從之。",
    "literal": "",
    "idiomatic": ""
  },
  "s0080": {
    "chinese": "晉侯爽二，吾是以云。」",
    "literal": "",
    "idiomatic": ""
  },
  "s0081": {
    "chinese": "後二年，晉人殺厲公。",
    "literal": "",
    "idiomatic": ""
  },
  "s0082": {
    "chinese": "凡此屬，皆貌不恭之咎云。",
    "literal": "",
    "idiomatic": ""
  },
  "s0083": {
    "chinese": "左氏使桓公十三年，楚屈瑕伐羅，鬥伯比送之，還謂其馭曰：「莫囂必敗，舉止高，心不固矣。」",
    "literal": "",
    "idiomatic": ""
  },
  "s0084": {
    "chinese": "遽見楚子以告。",
    "literal": "",
    "idiomatic": ""
  },
  "s0085": {
    "chinese": "楚子使賴人追之，弗及。",
    "literal": "",
    "idiomatic": ""
  },
  "s0086": {
    "chinese": "莫囂行，遂無次，且不設備。",
    "literal": "",
    "idiomatic": ""
  },
  "s0087": {
    "chinese": "及羅，羅人軍之，大敗。",
    "literal": "",
    "idiomatic": ""
  },
  "s0088": {
    "chinese": "莫囂縊死。",
    "literal": "",
    "idiomatic": ""
  },
  "s0089": {
    "chinese": "釐公十一年，周使內史過賜晉惠公命，受玉，惰。",
    "literal": "",
    "idiomatic": ""
  },
  "s0090": {
    "chinese": "過歸告王曰：「晉侯其無後乎！",
    "literal": "",
    "idiomatic": ""
  },
  "s0091": {
    "chinese": "王賜之命，而惰於受瑞，先自棄也已，其何繼之有！",
    "literal": "",
    "idiomatic": ""
  },
  "s0092": {
    "chinese": "禮，國之幹也；",
    "literal": "",
    "idiomatic": ""
  },
  "s0093": {
    "chinese": "敬，禮之輿也。",
    "literal": "",
    "idiomatic": ""
  },
  "s0094": {
    "chinese": "不敬則禮不行，禮不行則上下昏，何以長世！」",
    "literal": "",
    "idiomatic": ""
  },
  "s0095": {
    "chinese": "二十一年，晉惠公卒，子懷公立，晉人殺之，更立文公。",
    "literal": "",
    "idiomatic": ""
  },
  "s0096": {
    "chinese": "成公十三年，晉侯使郤錡乞師于魯，將事不敬。",
    "literal": "",
    "idiomatic": ""
  },
  "s0097": {
    "chinese": "孟獻子曰：「郤氏其亡乎！",
    "literal": "",
    "idiomatic": ""
  },
  "s0098": {
    "chinese": "禮，身之幹也；",
    "literal": "",
    "idiomatic": ""
  },
  "s0099": {
    "chinese": "敬，身之基也。",
    "literal": "",
    "idiomatic": ""
  },
  "s0100": {
    "chinese": "郤子無基。",
    "literal": "",
    "idiomatic": ""
  }
}