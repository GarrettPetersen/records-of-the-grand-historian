{
  "s0001": {
    "chinese": "洪範八政，一曰食，二曰貨。",
    "literal": "",
    "idiomatic": ""
  },
  "s0002": {
    "chinese": "食謂農殖嘉穀可食之物，貨謂布帛可衣，及金刀龜貝，所以分財布利通有無者也。",
    "literal": "",
    "idiomatic": ""
  },
  "s0003": {
    "chinese": "二者，生民之本，興自神農之世。",
    "literal": "",
    "idiomatic": ""
  },
  "s0004": {
    "chinese": "「斲木為耜，煣木為耒，耒鲈之利以教天下」，而食足；",
    "literal": "",
    "idiomatic": ""
  },
  "s0005": {
    "chinese": "「日中為市，致天下之民，聚天下之貨，交易而退，各得其所」，而貨通。",
    "literal": "",
    "idiomatic": ""
  },
  "s0006": {
    "chinese": "食足貨通，然後國實民富，而教化成。",
    "literal": "",
    "idiomatic": ""
  },
  "s0007": {
    "chinese": "黃帝以下「通其變，使民不倦」。",
    "literal": "",
    "idiomatic": ""
  },
  "s0008": {
    "chinese": "堯命四子以「敬授民時」，舜命后稷以「黎民祖飢」，是為政首。",
    "literal": "",
    "idiomatic": ""
  },
  "s0009": {
    "chinese": "禹平洪水，定九州，制土田，各因所生遠近，賦入貢棐，楙遷有無，萬國作乂。",
    "literal": "",
    "idiomatic": ""
  },
  "s0010": {
    "chinese": "殷周之盛，詩書所述，要在安民，富而教之。",
    "literal": "",
    "idiomatic": ""
  },
  "s0011": {
    "chinese": "故易稱「天地之大德曰生，聖人之大寶曰位；",
    "literal": "",
    "idiomatic": ""
  },
  "s0012": {
    "chinese": "何以守位曰仁，何以聚人曰財。」",
    "literal": "",
    "idiomatic": ""
  },
  "s0013": {
    "chinese": "財者，帝王所以聚人守位，養成群生，奉順天德，治國安民之本也。",
    "literal": "",
    "idiomatic": ""
  },
  "s0014": {
    "chinese": "故曰：「不患寡而患不均，不患貧而患不安；",
    "literal": "",
    "idiomatic": ""
  },
  "s0015": {
    "chinese": "蓋均亡貧，和亡寡，安亡傾。」",
    "literal": "",
    "idiomatic": ""
  },
  "s0016": {
    "chinese": "是以聖王域民，築城郭以居之，制廬井以均之，開市肆以通之，設庠序以教之；",
    "literal": "",
    "idiomatic": ""
  },
  "s0017": {
    "chinese": "士農工商，四民有業。",
    "literal": "",
    "idiomatic": ""
  },
  "s0018": {
    "chinese": "學以居位曰士，闢土殖穀曰農，作巧成器曰工，通財鬻貨曰商。",
    "literal": "",
    "idiomatic": ""
  },
  "s0019": {
    "chinese": "聖王量能授事，四民陳力受職，故朝亡廢官，邑亡敖民，地亡曠土。",
    "literal": "",
    "idiomatic": ""
  },
  "s0020": {
    "chinese": "理民之道，地著為本。",
    "literal": "",
    "idiomatic": ""
  },
  "s0021": {
    "chinese": "故必建步立畝，正其經界。",
    "literal": "",
    "idiomatic": ""
  },
  "s0022": {
    "chinese": "六尺為步，步百為畝，畝百為夫，夫三為屋，屋三為井，井方一里，是為九夫。",
    "literal": "",
    "idiomatic": ""
  },
  "s0023": {
    "chinese": "八家共之，各受私田百畝，公田十畝，是為八百八十畝，餘二十畝以為廬舍。",
    "literal": "",
    "idiomatic": ""
  },
  "s0024": {
    "chinese": "出入相友，守望相助，疾病則救，民是以和睦，而教化齊同，力役生產可得而平也。",
    "literal": "",
    "idiomatic": ""
  },
  "s0025": {
    "chinese": "民受田，上田夫百畝，中田夫二百畝，下田夫三百畝。",
    "literal": "",
    "idiomatic": ""
  },
  "s0026": {
    "chinese": "歲耕種者為不易上田；",
    "literal": "",
    "idiomatic": ""
  },
  "s0027": {
    "chinese": "休一歲者為一易中田；",
    "literal": "",
    "idiomatic": ""
  },
  "s0028": {
    "chinese": "休二歲者為再易下田，三歲更耕之，自爰其處。",
    "literal": "",
    "idiomatic": ""
  },
  "s0029": {
    "chinese": "農民戶人己受田，其家眾男為餘夫，亦以口受田如比。",
    "literal": "",
    "idiomatic": ""
  },
  "s0030": {
    "chinese": "士工商家受田，五口乃當農夫一人。",
    "literal": "",
    "idiomatic": ""
  },
  "s0031": {
    "chinese": "此謂平土可以為法者也。",
    "literal": "",
    "idiomatic": ""
  },
  "s0032": {
    "chinese": "若山林藪澤原陵淳鹵之地，各以肥磽多少為差。",
    "literal": "",
    "idiomatic": ""
  },
  "s0033": {
    "chinese": "有賦有稅。",
    "literal": "",
    "idiomatic": ""
  },
  "s0034": {
    "chinese": "稅謂公田什一及工商衡虞之入也。",
    "literal": "",
    "idiomatic": ""
  },
  "s0035": {
    "chinese": "賦共車馬甲兵士徒之役，充實府庫賜予之用。",
    "literal": "",
    "idiomatic": ""
  },
  "s0036": {
    "chinese": "稅給郊社宗廟百神之祀，天子奉養百官祿食庶事之費。",
    "literal": "",
    "idiomatic": ""
  },
  "s0037": {
    "chinese": "民年二十受田，六十歸田。",
    "literal": "",
    "idiomatic": ""
  },
  "s0038": {
    "chinese": "七十以上，上所養也；",
    "literal": "",
    "idiomatic": ""
  },
  "s0039": {
    "chinese": "十歲以下，上所長也；",
    "literal": "",
    "idiomatic": ""
  },
  "s0040": {
    "chinese": "十一以上，上所強也。",
    "literal": "",
    "idiomatic": ""
  },
  "s0041": {
    "chinese": "種穀必雜五種，以備災害。",
    "literal": "",
    "idiomatic": ""
  },
  "s0042": {
    "chinese": "田中不得有樹，用妨五穀。",
    "literal": "",
    "idiomatic": ""
  },
  "s0043": {
    "chinese": "力耕數耘，收穫如寇盜之至。",
    "literal": "",
    "idiomatic": ""
  },
  "s0044": {
    "chinese": "還廬樹桑，菜茹有畦，瓜瓠果蓏殖於疆易。",
    "literal": "",
    "idiomatic": ""
  },
  "s0045": {
    "chinese": "雞豚狗彘毋失其時，女修蠶織，則五十可以衣帛，七十可以食肉。",
    "literal": "",
    "idiomatic": ""
  },
  "s0046": {
    "chinese": "在野曰廬，在邑曰里。",
    "literal": "",
    "idiomatic": ""
  },
  "s0047": {
    "chinese": "五家為鄰，五鄰為里，四里為族，五族為黨，五黨為州，五州為鄉。",
    "literal": "",
    "idiomatic": ""
  },
  "s0048": {
    "chinese": "鄉，萬二千五百戶也。",
    "literal": "",
    "idiomatic": ""
  },
  "s0049": {
    "chinese": "鄰長位下士，自此以上，稍登一級，至鄉而為卿也。",
    "literal": "",
    "idiomatic": ""
  },
  "s0050": {
    "chinese": "於里有序而鄉有庠。",
    "literal": "",
    "idiomatic": ""
  }
}