{
  "s0701": {
    "chinese": "正月上甲，風從東方來，宜蠶；",
    "literal": "",
    "idiomatic": ""
  },
  "s0702": {
    "chinese": "從西方來，若旦有黃雲，惡。",
    "literal": "",
    "idiomatic": ""
  },
  "s0703": {
    "chinese": "冬至短極，縣土炭，炭動，麋鹿解角，蘭根出，泉水踊，略以知日至，要決晷景。",
    "literal": "",
    "idiomatic": ""
  },
  "s0704": {
    "chinese": "夫天運三十歲一小變，百年中變，五百年大變，三大變一紀，三紀而大備，此其大數也。",
    "literal": "",
    "idiomatic": ""
  },
  "s0705": {
    "chinese": "春秋二百四十二年間，日食三十六，彗星三見，夜常星不見，夜中星隕如雨者各一。",
    "literal": "",
    "idiomatic": ""
  },
  "s0706": {
    "chinese": "當是時，禍亂輒應，周室微弱，上下交怨，殺君三十六，亡國五十二，諸侯奔走不得保其社稷者不可勝數。",
    "literal": "",
    "idiomatic": ""
  },
  "s0707": {
    "chinese": "自是之後，眾暴寡，大并小。",
    "literal": "",
    "idiomatic": ""
  },
  "s0708": {
    "chinese": "秦、楚、吳、粵，夷狄也，為彊伯。",
    "literal": "",
    "idiomatic": ""
  },
  "s0709": {
    "chinese": "田氏篡齊，三家分晉，並為戰國，爭於攻取，兵革遞起，城邑數屠，因以飢饉疾疫愁苦，臣主共憂患，其察禨祥候星氣尤急。",
    "literal": "",
    "idiomatic": ""
  },
  "s0710": {
    "chinese": "近世十二諸侯七國相王，言從橫者繼踵，而占天文者因時務論書傳，故其占驗鱗雜米鹽，亡可錄者。",
    "literal": "",
    "idiomatic": ""
  },
  "s0711": {
    "chinese": "項羽救鉅鹿，枉矢西流，枉矢所觸，天下之所伐射，滅亡象也。",
    "literal": "",
    "idiomatic": ""
  },
  "s0712": {
    "chinese": "物莫直於矢，今蛇行不能直而枉者，執矢者亦不正，以象項羽執政亂也。",
    "literal": "",
    "idiomatic": ""
  },
  "s0713": {
    "chinese": "羽遂合從，阬秦人，屠咸陽。",
    "literal": "",
    "idiomatic": ""
  },
  "s0714": {
    "chinese": "凡枉矢之流，以亂伐亂也。",
    "literal": "",
    "idiomatic": ""
  },
  "s0715": {
    "chinese": "三年秋，太白出西方，有光幾中，乍北乍南，過期乃入。",
    "literal": "",
    "idiomatic": ""
  },
  "s0716": {
    "chinese": "辰星出四孟。",
    "literal": "",
    "idiomatic": ""
  },
  "s0717": {
    "chinese": "是時，項羽為楚王，而漢已定三秦，與相距滎陽。",
    "literal": "",
    "idiomatic": ""
  },
  "s0718": {
    "chinese": "太白出西方，有光幾中，是秦地戰將勝，而漢國將興也。",
    "literal": "",
    "idiomatic": ""
  },
  "s0719": {
    "chinese": "辰星出四孟，易主之表也。",
    "literal": "",
    "idiomatic": ""
  },
  "s0720": {
    "chinese": "後二年，漢滅楚。",
    "literal": "",
    "idiomatic": ""
  },
  "s0721": {
    "chinese": "七年，月暈，圍參、畢七重。",
    "literal": "",
    "idiomatic": ""
  },
  "s0722": {
    "chinese": "占曰：「畢、昴間，天街也；",
    "literal": "",
    "idiomatic": ""
  },
  "s0723": {
    "chinese": "街北，胡也；",
    "literal": "",
    "idiomatic": ""
  },
  "s0724": {
    "chinese": "街南，中國也。",
    "literal": "",
    "idiomatic": ""
  },
  "s0725": {
    "chinese": "昴為匈奴，參為趙，畢為邊兵。」",
    "literal": "",
    "idiomatic": ""
  },
  "s0726": {
    "chinese": "是歲高皇帝自將兵擊匈奴，至平城，為冒頓單于所圍，七日乃解。",
    "literal": "",
    "idiomatic": ""
  },
  "s0727": {
    "chinese": "十二年春，熒惑守心。",
    "literal": "",
    "idiomatic": ""
  },
  "s0728": {
    "chinese": "四月，宮車晏駕。",
    "literal": "",
    "idiomatic": ""
  },
  "s0729": {
    "chinese": "孝惠二年，天開東北，廣十餘丈，長二十餘丈。",
    "literal": "",
    "idiomatic": ""
  },
  "s0730": {
    "chinese": "地動，陰有餘；",
    "literal": "",
    "idiomatic": ""
  },
  "s0731": {
    "chinese": "天裂，陽不足：皆下盛彊將害上之變也。",
    "literal": "",
    "idiomatic": ""
  },
  "s0732": {
    "chinese": "其後有呂氏之亂。",
    "literal": "",
    "idiomatic": ""
  },
  "s0733": {
    "chinese": "孝文後二年正月壬寅，天欃夕出西南。",
    "literal": "",
    "idiomatic": ""
  },
  "s0734": {
    "chinese": "占曰：「為兵喪亂。」",
    "literal": "",
    "idiomatic": ""
  },
  "s0735": {
    "chinese": "其六年十一月，匈奴入上郡、雲中，漢起三軍以衛京師。",
    "literal": "",
    "idiomatic": ""
  },
  "s0736": {
    "chinese": "其四月乙巳，水、木、火三合於東井。",
    "literal": "",
    "idiomatic": ""
  },
  "s0737": {
    "chinese": "占曰：「外內有兵與喪，改立王公。",
    "literal": "",
    "idiomatic": ""
  },
  "s0738": {
    "chinese": "東井，秦也。」",
    "literal": "",
    "idiomatic": ""
  },
  "s0739": {
    "chinese": "八月，天狗下梁野，是歲誅反者周殷長安市。",
    "literal": "",
    "idiomatic": ""
  },
  "s0740": {
    "chinese": "其七年六月，文帝崩。",
    "literal": "",
    "idiomatic": ""
  },
  "s0741": {
    "chinese": "其十一月戊戌，土、水合於危。",
    "literal": "",
    "idiomatic": ""
  },
  "s0742": {
    "chinese": "占曰：「為雍沮，所當之國不可舉事用兵，必受其殃。",
    "literal": "",
    "idiomatic": ""
  },
  "s0743": {
    "chinese": "一曰將覆軍。",
    "literal": "",
    "idiomatic": ""
  },
  "s0744": {
    "chinese": "危，齊也。」",
    "literal": "",
    "idiomatic": ""
  },
  "s0745": {
    "chinese": "其七月，火東行，行畢陽，環畢東北，出而西，逆行至昴，即南乃東行。",
    "literal": "",
    "idiomatic": ""
  },
  "s0746": {
    "chinese": "占曰：「為喪死寇亂。",
    "literal": "",
    "idiomatic": ""
  },
  "s0747": {
    "chinese": "畢、昴，趙也。」",
    "literal": "",
    "idiomatic": ""
  },
  "s0748": {
    "chinese": "三年，填星在婁，幾入，還居奎。",
    "literal": "",
    "idiomatic": ""
  },
  "s0749": {
    "chinese": "奎，魯也。",
    "literal": "",
    "idiomatic": ""
  },
  "s0750": {
    "chinese": "占曰：「其國得地為得填。」",
    "literal": "",
    "idiomatic": ""
  }
}