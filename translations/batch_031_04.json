{
  "s0151": {
    "chinese": "歲五及鶉火，而後陳卒亡，楚克有之，天之道也。』」",
    "literal": "",
    "idiomatic": ""
  },
  "s0152": {
    "chinese": "說曰：顓頊以水王，陳其族也。",
    "literal": "",
    "idiomatic": ""
  },
  "s0153": {
    "chinese": "今茲歲在星紀，後五年在大梁。",
    "literal": "",
    "idiomatic": ""
  },
  "s0154": {
    "chinese": "大梁，昴也。",
    "literal": "",
    "idiomatic": ""
  },
  "s0155": {
    "chinese": "金為水宗，得其宗而昌，故曰「五年陳將復封」。",
    "literal": "",
    "idiomatic": ""
  },
  "s0156": {
    "chinese": "楚之先為火正，故曰「楚所相也」。",
    "literal": "",
    "idiomatic": ""
  },
  "s0157": {
    "chinese": "天以一生水，地以二生火，天以三生木，地以四生金，天以五生土。",
    "literal": "",
    "idiomatic": ""
  },
  "s0158": {
    "chinese": "五位皆以五而合，而陰陽易位，故曰「妃以五成」。",
    "literal": "",
    "idiomatic": ""
  },
  "s0159": {
    "chinese": "然則水之大數六，火七，木八，金九，土十。",
    "literal": "",
    "idiomatic": ""
  },
  "s0160": {
    "chinese": "故水以天一為火二牡，木以天三為土十牡，土以天五為水六牡，火以天七為金四牡，金以天九為木八牡。",
    "literal": "",
    "idiomatic": ""
  },
  "s0161": {
    "chinese": "陽奇為牡，陰耦為妃。",
    "literal": "",
    "idiomatic": ""
  },
  "s0162": {
    "chinese": "故曰「水，火之牡也；",
    "literal": "",
    "idiomatic": ""
  },
  "s0163": {
    "chinese": "火，水妃也」。",
    "literal": "",
    "idiomatic": ""
  },
  "s0164": {
    "chinese": "於易，坎為水，為中男，離為火，為中女，蓋取諸此也。",
    "literal": "",
    "idiomatic": ""
  },
  "s0165": {
    "chinese": "自大梁四歲而及鶉火，四周四十八歲，凡五及鶉火，五十二年而陳卒亡。",
    "literal": "",
    "idiomatic": ""
  },
  "s0166": {
    "chinese": "火盛水衰，故曰「天之道也」。",
    "literal": "",
    "idiomatic": ""
  },
  "s0167": {
    "chinese": "哀公十七年七月己卯，楚滅陳。",
    "literal": "",
    "idiomatic": ""
  },
  "s0168": {
    "chinese": "昭十八年「五月壬午，宋、衛、陳、鄭災」。",
    "literal": "",
    "idiomatic": ""
  },
  "s0169": {
    "chinese": "董仲舒以為象王室將亂，天下莫救，故災四國，言亡四方也。",
    "literal": "",
    "idiomatic": ""
  },
  "s0170": {
    "chinese": "又宋、衛、陳、鄭之君皆荒淫於樂，不恤國政，與周室同行。",
    "literal": "",
    "idiomatic": ""
  },
  "s0171": {
    "chinese": "陽失節則火災出，是以同日災也。",
    "literal": "",
    "idiomatic": ""
  },
  "s0172": {
    "chinese": "劉向以為宋、陳，王者之後，衛、鄭，周同姓也。",
    "literal": "",
    "idiomatic": ""
  },
  "s0173": {
    "chinese": "時周景王老，劉子、單子事王子猛，尹氏、召伯、毛伯事王子晁。",
    "literal": "",
    "idiomatic": ""
  },
  "s0174": {
    "chinese": "子晁，楚之出也。",
    "literal": "",
    "idiomatic": ""
  },
  "s0175": {
    "chinese": "及宋、衛、陳、鄭亦皆外附於楚，亡尊周室之心。",
    "literal": "",
    "idiomatic": ""
  },
  "s0176": {
    "chinese": "後三年，景王崩，王室亂，故天災四國。",
    "literal": "",
    "idiomatic": ""
  },
  "s0177": {
    "chinese": "天戒若曰，不救周，反從楚，廢世子，立不正，以害王室，明同罪也。",
    "literal": "",
    "idiomatic": ""
  },
  "s0178": {
    "chinese": "定公二年「五月，雉門及兩觀災」。",
    "literal": "",
    "idiomatic": ""
  },
  "s0179": {
    "chinese": "董仲舒、劉向以為此皆奢僭過度者也。",
    "literal": "",
    "idiomatic": ""
  },
  "s0180": {
    "chinese": "先是，季氏逐昭公，昭公死于外。",
    "literal": "",
    "idiomatic": ""
  },
  "s0181": {
    "chinese": "定公即位，既不能誅季氏，又用其邪說，淫於女樂，而退孔子。",
    "literal": "",
    "idiomatic": ""
  },
  "s0182": {
    "chinese": "天戒若曰，去高顯而奢僭者。",
    "literal": "",
    "idiomatic": ""
  },
  "s0183": {
    "chinese": "一曰，門闕，號令所由出也，今舍大聖而縱有罪，亡以出號令矣。",
    "literal": "",
    "idiomatic": ""
  },
  "s0184": {
    "chinese": "京房易傳曰：「君不思道，厥妖火燒宮。」",
    "literal": "",
    "idiomatic": ""
  },
  "s0185": {
    "chinese": "哀公三年「五月辛卯，桓、釐宮災」。",
    "literal": "",
    "idiomatic": ""
  },
  "s0186": {
    "chinese": "董仲舒、劉向以為此二宮不當立，違禮者也。",
    "literal": "",
    "idiomatic": ""
  },
  "s0187": {
    "chinese": "哀公又以季氏之故不用孔子。",
    "literal": "",
    "idiomatic": ""
  },
  "s0188": {
    "chinese": "孔子在陳聞魯災，曰：「其桓、釐之宮乎！」",
    "literal": "",
    "idiomatic": ""
  },
  "s0189": {
    "chinese": "以為桓，季氏之所出，釐，使季氏世卿者也。",
    "literal": "",
    "idiomatic": ""
  },
  "s0190": {
    "chinese": "四年「六月辛丑，亳社災」。",
    "literal": "",
    "idiomatic": ""
  },
  "s0191": {
    "chinese": "董仲舒、劉向以為亡國之社，所以為戒也。",
    "literal": "",
    "idiomatic": ""
  },
  "s0192": {
    "chinese": "天戒若曰，國將危亡，不用戒矣。",
    "literal": "",
    "idiomatic": ""
  },
  "s0193": {
    "chinese": "春秋火災，屢於定、哀之間，不用聖人而縱驕臣，將以亡國，不明甚也。",
    "literal": "",
    "idiomatic": ""
  },
  "s0194": {
    "chinese": "一曰，天生孔子，非為定、哀也，蓋失禮不明，火災應之，自然象也。",
    "literal": "",
    "idiomatic": ""
  },
  "s0195": {
    "chinese": "高后元年五月丙申，趙叢臺災。",
    "literal": "",
    "idiomatic": ""
  },
  "s0196": {
    "chinese": "劉向以為是時呂氏女為趙王后，嫉妒，將為讒口以害趙王。",
    "literal": "",
    "idiomatic": ""
  },
  "s0197": {
    "chinese": "王不寤焉，卒見幽殺。",
    "literal": "",
    "idiomatic": ""
  },
  "s0198": {
    "chinese": "景帝中五年八月己酉，未央宮東闕災。",
    "literal": "",
    "idiomatic": ""
  },
  "s0199": {
    "chinese": "先是，栗太子廢為臨江王，以罪徵詣中尉，自殺。",
    "literal": "",
    "idiomatic": ""
  },
  "s0200": {
    "chinese": "丞相條侯周亞夫以不合旨稱疾免，後二年下獄死。",
    "literal": "",
    "idiomatic": ""
  }
}