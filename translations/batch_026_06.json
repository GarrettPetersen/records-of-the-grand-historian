{
  "s0251": {
    "chinese": "一畝三甽，一夫三百甽，而播種於甽中。",
    "literal": "",
    "idiomatic": ""
  },
  "s0252": {
    "chinese": "苗生葉以上，稍耨隴草，因隤其土以附根苗。",
    "literal": "",
    "idiomatic": ""
  },
  "s0253": {
    "chinese": "故其詩曰：「或芸或芓，黍稷儗儗。」",
    "literal": "",
    "idiomatic": ""
  },
  "s0254": {
    "chinese": "芸，除草也。",
    "literal": "",
    "idiomatic": ""
  },
  "s0255": {
    "chinese": "刭，附根也。",
    "literal": "",
    "idiomatic": ""
  },
  "s0256": {
    "chinese": "言苗稍壯，每耨輒附根，比盛暑，隴盡而根深，能風與旱，故儗儗而盛也。",
    "literal": "",
    "idiomatic": ""
  },
  "s0257": {
    "chinese": "其耕耘下種田器，皆有便巧。",
    "literal": "",
    "idiomatic": ""
  },
  "s0258": {
    "chinese": "率十二夫為田一井一屋，故具五頃，用耦犁，二牛三人，一歲之收常過縵田具一斛以上，善者倍之。",
    "literal": "",
    "idiomatic": ""
  },
  "s0259": {
    "chinese": "過使教田太常、三輔，大農置工巧奴與從事，為作田器。",
    "literal": "",
    "idiomatic": ""
  },
  "s0260": {
    "chinese": "二千石遣令長、三老、力田及里父老善田者受田器，學耕種養苗狀。",
    "literal": "",
    "idiomatic": ""
  },
  "s0261": {
    "chinese": "民或苦少牛，亡以趨澤，故平都令光教過以人輓犁。",
    "literal": "",
    "idiomatic": ""
  },
  "s0262": {
    "chinese": "過奏光以為丞，教民相與庸輓犁。",
    "literal": "",
    "idiomatic": ""
  },
  "s0263": {
    "chinese": "率多人者田日三十畝，少者十三畝，以故田多墾闢。",
    "literal": "",
    "idiomatic": ""
  },
  "s0264": {
    "chinese": "過試以離宮卒田其宮壖地，課得穀皆多其旁田畝一斛以上。",
    "literal": "",
    "idiomatic": ""
  },
  "s0265": {
    "chinese": "令命家田三輔公田，又教邊郡及居延城。",
    "literal": "",
    "idiomatic": ""
  },
  "s0266": {
    "chinese": "是後邊城、河東、弘農、三輔、太常民皆便代田，用力少而得穀多。",
    "literal": "",
    "idiomatic": ""
  },
  "s0267": {
    "chinese": "至昭帝時，流民稍還，田野益闢，頗有畜積。",
    "literal": "",
    "idiomatic": ""
  },
  "s0268": {
    "chinese": "宣帝即位，用吏多選賢良，百姓安土，歲數豐穰，穀至石五錢，農人少利。",
    "literal": "",
    "idiomatic": ""
  },
  "s0269": {
    "chinese": "時大司農中丞耿壽昌以善為算能商功利得幸於上，五鳳中奏言：「",
    "literal": "",
    "idiomatic": ""
  },
  "s0270": {
    "chinese": "故事，歲漕關東穀四百萬斛以給京師，用卒六萬人。",
    "literal": "",
    "idiomatic": ""
  },
  "s0271": {
    "chinese": "宜糴三輔、弘農、河東、上黨、太原郡穀足供京師，可以省關東漕卒過半。」",
    "literal": "",
    "idiomatic": ""
  },
  "s0272": {
    "chinese": "又白增海租三倍，天子皆從其計。",
    "literal": "",
    "idiomatic": ""
  },
  "s0273": {
    "chinese": "御史大夫蕭望之奏言：「故御史屬徐宮家在東萊，言往年加海租，魚不出。",
    "literal": "",
    "idiomatic": ""
  },
  "s0274": {
    "chinese": "長老皆言武帝時縣官嘗自漁，海魚不出，後復予民，魚乃出。",
    "literal": "",
    "idiomatic": ""
  },
  "s0275": {
    "chinese": "夫陰陽之感，物類相應，萬事盡然。",
    "literal": "",
    "idiomatic": ""
  },
  "s0276": {
    "chinese": "今壽昌欲近糴漕關內之穀，築倉治船，費直二萬萬餘，有動眾之功，恐生旱氣，民被其災。",
    "literal": "",
    "idiomatic": ""
  },
  "s0277": {
    "chinese": "壽昌習於商功分銖之事，其深計遠慮，誠未足任，宜且如故。」",
    "literal": "",
    "idiomatic": ""
  },
  "s0278": {
    "chinese": "上不聽。",
    "literal": "",
    "idiomatic": ""
  },
  "s0279": {
    "chinese": "漕事果便，壽昌遂白令邊郡皆築倉，以穀賤時增其賈而糴，以利農，穀貴時減賈而糶，名曰常平倉。",
    "literal": "",
    "idiomatic": ""
  },
  "s0280": {
    "chinese": "民便之。",
    "literal": "",
    "idiomatic": ""
  },
  "s0281": {
    "chinese": "上乃下詔，賜壽昌爵關內侯。",
    "literal": "",
    "idiomatic": ""
  },
  "s0282": {
    "chinese": "而蔡癸以好農使勸郡國，至大官。",
    "literal": "",
    "idiomatic": ""
  },
  "s0283": {
    "chinese": "成帝時，天下亡兵革之事，號為安樂，然俗奢侈，不以畜聚為意。",
    "literal": "",
    "idiomatic": ""
  },
  "s0284": {
    "chinese": "永始二年，梁國、平原郡比年傷水災，人相食，刺史守相坐免。",
    "literal": "",
    "idiomatic": ""
  },
  "s0285": {
    "chinese": "平帝崩，王莽居攝，遂篡位。",
    "literal": "",
    "idiomatic": ""
  },
  "s0286": {
    "chinese": "王莽因漢承平之業，匈奴稱藩，百蠻賓服，舟車所通，盡為臣妾，府庫百官之富，天下晏然。",
    "literal": "",
    "idiomatic": ""
  },
  "s0287": {
    "chinese": "莽一朝有之，其心意未滿，骥小漢家制度，以為疏闊。",
    "literal": "",
    "idiomatic": ""
  },
  "s0288": {
    "chinese": "宣帝始賜單于印璽，與天子同，而西南夷鉤町稱王。",
    "literal": "",
    "idiomatic": ""
  },
  "s0289": {
    "chinese": "莽乃遣使易單于印，貶鉤町王為侯。",
    "literal": "",
    "idiomatic": ""
  },
  "s0290": {
    "chinese": "二方始怨，侵犯邊境。",
    "literal": "",
    "idiomatic": ""
  },
  "s0291": {
    "chinese": "莽遂興師，發三十萬眾，欲同時十道並出，一舉滅匈奴；",
    "literal": "",
    "idiomatic": ""
  },
  "s0292": {
    "chinese": "募發天下囚徒丁男甲卒轉委輸兵器，自負海江淮而至北邊，使者馳傳督趣，海內擾矣。",
    "literal": "",
    "idiomatic": ""
  },
  "s0293": {
    "chinese": "又動欲慕古，不度時宜，分裂州郡，改職作官，下令曰：「漢氏減輕田租，三十而稅一，常有更賦，罷癃咸出，而豪民侵陵，分田劫假，厥名三十，實什稅五也。",
    "literal": "",
    "idiomatic": ""
  },
  "s0294": {
    "chinese": "富者驕而為邪，貧者窮而為姦，俱陷於辜，刑用不錯。",
    "literal": "",
    "idiomatic": ""
  },
  "s0295": {
    "chinese": "今更名天下田曰王田，奴婢曰私屬，皆不得賣買。",
    "literal": "",
    "idiomatic": ""
  },
  "s0296": {
    "chinese": "其男口不滿八，而田過一井者，分餘田與九族鄉黨。」",
    "literal": "",
    "idiomatic": ""
  },
  "s0297": {
    "chinese": "犯令，法至死，制度又不定，吏緣為姦，天下謷謷然，陷刑者眾。",
    "literal": "",
    "idiomatic": ""
  },
  "s0298": {
    "chinese": "後三年，莽知民愁，下詔諸食王田及私屬皆得賣買，勿拘以法。",
    "literal": "",
    "idiomatic": ""
  },
  "s0299": {
    "chinese": "然刑罰深刻，它政誖亂。",
    "literal": "",
    "idiomatic": ""
  },
  "s0300": {
    "chinese": "邊兵二十餘萬人仰縣官衣食，用度不足，數橫賦歛，民俞貧困。",
    "literal": "",
    "idiomatic": ""
  }
}