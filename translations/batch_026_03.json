{
  "s0101": {
    "chinese": "下孰自倍，餘百石。",
    "literal": "",
    "idiomatic": ""
  },
  "s0102": {
    "chinese": "小飢則收百石，中飢七十石，大飢三十石。",
    "literal": "",
    "idiomatic": ""
  },
  "s0103": {
    "chinese": "故大孰則上糴三而舍一，中孰則糴二，下孰則糴一，使民適足，賈平則止。",
    "literal": "",
    "idiomatic": ""
  },
  "s0104": {
    "chinese": "小飢則發小孰之所斂，中飢則發中孰之所斂，大飢則發大孰之所斂，而糶之。",
    "literal": "",
    "idiomatic": ""
  },
  "s0105": {
    "chinese": "故雖遇饑饉水旱，糴不貴而民不散，取有餘以補不足也。",
    "literal": "",
    "idiomatic": ""
  },
  "s0106": {
    "chinese": "行之魏國，國以富彊。",
    "literal": "",
    "idiomatic": ""
  },
  "s0107": {
    "chinese": "及秦孝公用商君，壞井田，開仟伯，急耕戰之賞，雖非古道，猶以務本之故，傾鄰國而雄諸侯。",
    "literal": "",
    "idiomatic": ""
  },
  "s0108": {
    "chinese": "然王制遂滅，僭差亡度。",
    "literal": "",
    "idiomatic": ""
  },
  "s0109": {
    "chinese": "庶人之富者累鉅萬，而貧者食糟糠；",
    "literal": "",
    "idiomatic": ""
  },
  "s0110": {
    "chinese": "有國彊者兼州域，而弱者喪社稷。",
    "literal": "",
    "idiomatic": ""
  },
  "s0111": {
    "chinese": "至於始皇，遂并天下，內興功作，外攘夷狄，收泰半之賦，發閭左之戍。",
    "literal": "",
    "idiomatic": ""
  },
  "s0112": {
    "chinese": "男子力耕不足糧饟，女子紡績不足衣服。",
    "literal": "",
    "idiomatic": ""
  },
  "s0113": {
    "chinese": "竭天下之資財以奉其政，猶未足以澹其欲也。",
    "literal": "",
    "idiomatic": ""
  },
  "s0114": {
    "chinese": "海內愁怨，遂用潰畔。",
    "literal": "",
    "idiomatic": ""
  },
  "s0115": {
    "chinese": "筦子曰「倉廩實而知禮節」。",
    "literal": "",
    "idiomatic": ""
  },
  "s0116": {
    "chinese": "民不足而可治者，自古及今，未之嘗聞。",
    "literal": "",
    "idiomatic": ""
  },
  "s0117": {
    "chinese": "古之人曰：「一夫不耕，或受之飢；",
    "literal": "",
    "idiomatic": ""
  },
  "s0118": {
    "chinese": "一女不織，或受之寒。」",
    "literal": "",
    "idiomatic": ""
  },
  "s0119": {
    "chinese": "生之有時，而用之亡度，則物力必屈。",
    "literal": "",
    "idiomatic": ""
  },
  "s0120": {
    "chinese": "古之治天下，至孅至悉也，故其畜積足恃。",
    "literal": "",
    "idiomatic": ""
  },
  "s0121": {
    "chinese": "今背本而趨末，食者甚眾，是天下之大殘也；",
    "literal": "",
    "idiomatic": ""
  },
  "s0122": {
    "chinese": "淫侈之俗，日日以長，是天下之大賊也。",
    "literal": "",
    "idiomatic": ""
  },
  "s0123": {
    "chinese": "殘賊公行，莫之或止；",
    "literal": "",
    "idiomatic": ""
  },
  "s0124": {
    "chinese": "大命將泛，莫之振救。",
    "literal": "",
    "idiomatic": ""
  },
  "s0125": {
    "chinese": "生之者甚少而靡之者甚多，天下財產何得不蹶！",
    "literal": "",
    "idiomatic": ""
  },
  "s0126": {
    "chinese": "漢之為漢幾四十年矣，公私之積猶可哀痛。",
    "literal": "",
    "idiomatic": ""
  },
  "s0127": {
    "chinese": "失時不雨，民且狼顧；",
    "literal": "",
    "idiomatic": ""
  },
  "s0128": {
    "chinese": "歲惡不入，請賣爵、子。",
    "literal": "",
    "idiomatic": ""
  },
  "s0129": {
    "chinese": "既聞耳矣，安有為天下阽危者若是而上不驚者！",
    "literal": "",
    "idiomatic": ""
  },
  "s0130": {
    "chinese": "世之有飢穰，天之行也，禹、湯被之矣。",
    "literal": "",
    "idiomatic": ""
  },
  "s0131": {
    "chinese": "即不幸有方二三千里之旱，國胡以相恤？",
    "literal": "",
    "idiomatic": ""
  },
  "s0132": {
    "chinese": "卒然邊境有急，數十百萬之眾，國胡以餽之？",
    "literal": "",
    "idiomatic": ""
  },
  "s0133": {
    "chinese": "兵旱相乘，天下大屈，有勇力者聚徒而衡擊，罷夫羸老易子而沦其骨。",
    "literal": "",
    "idiomatic": ""
  },
  "s0134": {
    "chinese": "政治未畢通也，遠方之能疑者並舉而爭起矣，乃駭而圖之，豈將有及乎？",
    "literal": "",
    "idiomatic": ""
  },
  "s0135": {
    "chinese": "夫積貯者，天下之大命也。",
    "literal": "",
    "idiomatic": ""
  },
  "s0136": {
    "chinese": "苟粟多而財有餘，何為而不成？",
    "literal": "",
    "idiomatic": ""
  },
  "s0137": {
    "chinese": "以攻則取，以守則固，以戰則勝。",
    "literal": "",
    "idiomatic": ""
  },
  "s0138": {
    "chinese": "懷敵附遠，何招而不至？",
    "literal": "",
    "idiomatic": ""
  },
  "s0139": {
    "chinese": "今毆民而歸之農，皆著於本，使天下各食其力，末技游食之民轉而緣南畝，則畜積足而人樂其所矣。",
    "literal": "",
    "idiomatic": ""
  },
  "s0140": {
    "chinese": "可以為富安天下，而直為此廩廩也，竊為陛下惜之！",
    "literal": "",
    "idiomatic": ""
  },
  "s0141": {
    "chinese": "於是上感誼言，始開籍田，躬耕以勸百姓。",
    "literal": "",
    "idiomatic": ""
  },
  "s0142": {
    "chinese": "晁錯復說上曰：",
    "literal": "",
    "idiomatic": ""
  },
  "s0143": {
    "chinese": "聖王在上而民不凍飢者，非能耕而食之，織而衣之也，為開其資財之道也。",
    "literal": "",
    "idiomatic": ""
  },
  "s0144": {
    "chinese": "故堯、禹有九年之水，湯有七年之旱，而國亡捐瘠者，以畜積多而備先具也。",
    "literal": "",
    "idiomatic": ""
  },
  "s0145": {
    "chinese": "今海內為一，土地人民之眾不避湯、禹，加以亡天災數年之水旱，而畜積未及者，何也？",
    "literal": "",
    "idiomatic": ""
  },
  "s0146": {
    "chinese": "地有遺利，民有餘力，生穀之土未盡墾，山澤之利未盡出也，游食之民未盡歸農也。",
    "literal": "",
    "idiomatic": ""
  },
  "s0147": {
    "chinese": "民貧，則姦邪生。",
    "literal": "",
    "idiomatic": ""
  },
  "s0148": {
    "chinese": "貧生於不足，不足生於不農，不農則不地著，不地著則離鄉輕家，民如鳥獸，雖有高城深池，嚴法重刑，猶不能禁也。",
    "literal": "",
    "idiomatic": ""
  },
  "s0149": {
    "chinese": "夫寒之於衣，不待輕煖；",
    "literal": "",
    "idiomatic": ""
  },
  "s0150": {
    "chinese": "飢之於食，不待甘旨；",
    "literal": "",
    "idiomatic": ""
  }
}