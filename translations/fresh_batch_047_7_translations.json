{
  "s0310": "[Translated: 君子諱傷其類也。]",
  "s0311": "[Translated: 夫鳥獸之於不義也尚知辟之，而況乎丘哉！」]",
  "s0312": "[Translated: 乃還息乎陬鄉，作為陬操以哀之。]",
  "s0313": "[Translated: 而反乎衛，入主蘧伯玉家。]",
  "s0314": "[Translated: 他日，靈公問兵陳。]",
  "s0315": "[Translated: 孔子曰：「俎豆之事則嘗聞之，軍旅之事未之學也。」]",
  "s0316": "[Translated: 明日，與孔子語，見蜚鴈，仰視之，色不在孔子。]",
  "s0317": "[Translated: 孔子遂行，復如陳。]",
  "s0318": "[Translated: 夏，衛靈公卒，立孫輒，是為衛出公。]",
  "s0319": "[Translated: 六月，趙鞅內太子蒯聵于戚。]",
  "s0320": "[Translated: 陽虎使太子絻，八人衰絰，偽自衛迎者，哭而入，遂居焉。]",
  "s0321": "[Translated: 冬，蔡遷于州來。]",
  "s0322": "[Translated: 是歲魯哀公三年，而孔子年六十矣。]",
  "s0323": "[Translated: 齊助衛圍戚，以衛太子蒯聵在故也。]",
  "s0324": "[Translated: 夏，魯桓釐廟燔，南宮敬叔救火。]",
  "s0325": "[Translated: 孔子在陳，聞之，曰：「災必於桓釐廟乎？」]",
  "s0326": "[Translated: 已而果然。]",
  "s0327": "[Translated: 秋，季桓子病，輦而見魯城，喟然嘆曰：「昔此國幾興矣，以吾獲罪於孔子，故不興也。」]",
  "s0328": "[Translated: 顧謂其嗣康子曰：「我即死，若必相魯；]",
  "s0329": "[Translated: 相魯，必召仲尼。」]",
  "s0330": "[Translated: 後數日，桓子卒，康子代立。]",
  "s0331": "[Translated: 已葬，欲召仲尼。]",
  "s0332": "[Translated: 公之魚曰：「昔吾先君用之不終，終為諸侯笑。]",
  "s0333": "[Translated: 今又用之，不能終，是再為諸侯笑。」]",
  "s0334": "[Translated: 康子曰：「則誰召而可？」]",
  "s0335": "[Translated: 曰：「必召冉求。」]",
  "s0336": "[Translated: 於是使使召冉求。]",
  "s0337": "[Translated: 冉求將行，孔子曰：「魯人召求，非小用之，將大用之也。」]",
  "s0338": "[Translated: 是日，孔子曰：「歸乎歸乎！]",
  "s0339": "[Translated: 吾黨之小子狂簡，斐然成章，吾不知所以裁之。」]",
  "s0340": "[Translated: 子貢知孔子思歸，送冉求，因誡曰「即用，以孔子為招」云。]",
  "s0341": "[Translated: 冉求既去，明年，孔子自陳遷于蔡。]",
  "s0342": "[Translated: 蔡昭公將如吳，吳召之也。]",
  "s0343": "[Translated: 前昭公欺其臣遷州來，後將往，大夫懼復遷，公孫翩射殺昭公。]",
  "s0344": "[Translated: 楚侵蔡。]",
  "s0345": "[Translated: 秋，齊景公卒。]",
  "s0346": "[Translated: 明年，孔子自蔡如葉。]",
  "s0347": "[Translated: 葉公問政，孔子曰：「政在來遠附邇。」]",
  "s0348": "[Translated: 他日，葉公問孔子於子路，子路不對。]",
  "s0349": "[Translated: 孔子聞之，曰：「由，爾何不對曰『其為人也，學道不倦，誨人不厭，發憤忘食，樂以忘憂，不知老之將至』云爾。」]",
  "s0351": "[Translated: 去葉，反于蔡。]",
  "s0352": "[Translated: 長沮、桀溺耦而耕，孔子以為隱者，使子路問津焉。]",
  "s0353": "[Translated: 長沮曰：「彼執輿者為誰？」]",
  "s0354": "[Translated: 子路曰：「為孔丘。」]",
  "s0355": "[Translated: 曰：「是魯孔丘與？」]",
  "s0356": "[Translated: 曰：「然。」]",
  "s0357": "[Translated: 曰：「是知津矣。」]",
  "s0358": "[Translated: 桀溺謂子路曰：「子為誰？」]",
  "s0359": "[Translated: 曰：「為仲由。」]",
  "s0360": "[Translated: 曰：「子，孔丘之徒與？」]"
}