{
  "s0051": {
    "chinese": "冬十二月戊申朔，日有蝕之。",
    "literal": "",
    "idiomatic": ""
  },
  "s0052": {
    "chinese": "夜，地震未央宮殿中。",
    "literal": "",
    "idiomatic": ""
  },
  "s0053": {
    "chinese": "詔曰：「蓋聞天生眾民，不能相治，為之立君以統理之。",
    "literal": "",
    "idiomatic": ""
  },
  "s0054": {
    "chinese": "君道得，則草木昆蟲咸得其所；",
    "literal": "",
    "idiomatic": ""
  },
  "s0055": {
    "chinese": "人君不德，謫見天地，災異婁發，以告不治。",
    "literal": "",
    "idiomatic": ""
  },
  "s0056": {
    "chinese": "朕涉道日寡，舉錯不中，乃戊申日蝕地震，朕甚懼焉。",
    "literal": "",
    "idiomatic": ""
  },
  "s0057": {
    "chinese": "公卿其各思朕過失，明白陳之。",
    "literal": "",
    "idiomatic": ""
  },
  "s0058": {
    "chinese": "『女無面從，退有後言。』",
    "literal": "",
    "idiomatic": ""
  },
  "s0059": {
    "chinese": "丞相、御史與將軍、列侯、中二千石及內郡國舉賢良方正能直言極諫之士，詣公車，朕將覽焉。」",
    "literal": "",
    "idiomatic": ""
  },
  "s0060": {
    "chinese": "越嶲山崩。",
    "literal": "",
    "idiomatic": ""
  },
  "s0061": {
    "chinese": "四年春，罷中書宦官，初置尚書員五人。",
    "literal": "",
    "idiomatic": ""
  },
  "s0062": {
    "chinese": "夏四月，雨雪。",
    "literal": "",
    "idiomatic": ""
  },
  "s0063": {
    "chinese": "五月，中謁者丞陳臨殺司隸校尉轅豐於殿中。",
    "literal": "",
    "idiomatic": ""
  },
  "s0064": {
    "chinese": "秋，桃李實。",
    "literal": "",
    "idiomatic": ""
  },
  "s0065": {
    "chinese": "大水，河決東郡金隄。",
    "literal": "",
    "idiomatic": ""
  },
  "s0066": {
    "chinese": "冬十月，御史大夫尹忠以河決不憂職，自殺。",
    "literal": "",
    "idiomatic": ""
  },
  "s0067": {
    "chinese": "河平元年春三月，詔曰：「河決東郡，流漂二州，校尉王延世隄塞輒平，其改元為河平。",
    "literal": "",
    "idiomatic": ""
  },
  "s0068": {
    "chinese": "賜天下吏民爵，各有差。」",
    "literal": "",
    "idiomatic": ""
  },
  "s0069": {
    "chinese": "夏四月己亥晦，日有蝕之，既。",
    "literal": "",
    "idiomatic": ""
  },
  "s0070": {
    "chinese": "詔曰：「朕獲保宗廟，戰戰栗栗，未能奉稱。",
    "literal": "",
    "idiomatic": ""
  },
  "s0071": {
    "chinese": "傳曰：『男教不修，陽事不得，則日為之蝕。』",
    "literal": "",
    "idiomatic": ""
  },
  "s0072": {
    "chinese": "天著厥異，辜在朕躬。",
    "literal": "",
    "idiomatic": ""
  },
  "s0073": {
    "chinese": "公卿大夫其勉悉心，以輔不逮。",
    "literal": "",
    "idiomatic": ""
  },
  "s0074": {
    "chinese": "百寮各修其職，惇任仁人，退遠殘賊。",
    "literal": "",
    "idiomatic": ""
  },
  "s0075": {
    "chinese": "陳朕過失，無有所諱。」",
    "literal": "",
    "idiomatic": ""
  },
  "s0076": {
    "chinese": "大赦天下。",
    "literal": "",
    "idiomatic": ""
  },
  "s0077": {
    "chinese": "六月，罷典屬國并大鴻臚。",
    "literal": "",
    "idiomatic": ""
  },
  "s0078": {
    "chinese": "秋九月，復太上皇寢廟園。",
    "literal": "",
    "idiomatic": ""
  },
  "s0079": {
    "chinese": "二年春正月，沛郡鐵官冶鐵飛。",
    "literal": "",
    "idiomatic": ""
  },
  "s0080": {
    "chinese": "語在五行志。",
    "literal": "",
    "idiomatic": ""
  },
  "s0081": {
    "chinese": "夏六月，封舅譚、商、立、根、逢時皆為列侯。",
    "literal": "",
    "idiomatic": ""
  },
  "s0082": {
    "chinese": "三年春二月丙戌，犍為地震山崩，雍江水，水逆流。",
    "literal": "",
    "idiomatic": ""
  },
  "s0083": {
    "chinese": "秋八月乙卯晦，日有蝕之。",
    "literal": "",
    "idiomatic": ""
  },
  "s0084": {
    "chinese": "光祿大夫劉向校中祕書。",
    "literal": "",
    "idiomatic": ""
  },
  "s0085": {
    "chinese": "謁者陳農使，使求遺書於天下。",
    "literal": "",
    "idiomatic": ""
  },
  "s0086": {
    "chinese": "四年春正月，匈奴單于來朝。",
    "literal": "",
    "idiomatic": ""
  },
  "s0087": {
    "chinese": "赦天下徒，賜孝弟力田爵二級，諸逋租賦所振貸勿收。",
    "literal": "",
    "idiomatic": ""
  },
  "s0088": {
    "chinese": "二月，單于罷歸國。",
    "literal": "",
    "idiomatic": ""
  },
  "s0089": {
    "chinese": "三月癸丑朔，日有蝕之。",
    "literal": "",
    "idiomatic": ""
  },
  "s0090": {
    "chinese": "遣光祿大夫博士嘉等十一人行舉瀕河之郡水所毀傷困乏不能自存者，財振貸。",
    "literal": "",
    "idiomatic": ""
  },
  "s0091": {
    "chinese": "其為水所流壓死，不能自葬，令郡國給槥櫝葬埋。",
    "literal": "",
    "idiomatic": ""
  },
  "s0092": {
    "chinese": "已葬者與錢，人二千。",
    "literal": "",
    "idiomatic": ""
  },
  "s0093": {
    "chinese": "避水它郡國，在所冗食之，謹遇以文理，無令失職。",
    "literal": "",
    "idiomatic": ""
  },
  "s0094": {
    "chinese": "舉惇厚有行能直言之士。",
    "literal": "",
    "idiomatic": ""
  },
  "s0095": {
    "chinese": "壬申，長陵臨涇岸崩，雍涇水。",
    "literal": "",
    "idiomatic": ""
  },
  "s0096": {
    "chinese": "山陽火生石中，改元為陽朔。",
    "literal": "",
    "idiomatic": ""
  },
  "s0097": {
    "chinese": "陽朔元年。",
    "literal": "",
    "idiomatic": ""
  },
  "s0098": {
    "chinese": "春二月丁未晦，日有蝕之。",
    "literal": "",
    "idiomatic": ""
  },
  "s0099": {
    "chinese": "三月，赦天下徒。",
    "literal": "",
    "idiomatic": ""
  },
  "s0100": {
    "chinese": "冬，京兆尹王章有罪，下獄死。",
    "literal": "",
    "idiomatic": ""
  },
  "s0101": {
    "chinese": "二年春，寒。",
    "literal": "",
    "idiomatic": ""
  },
  "s0102": {
    "chinese": "詔曰：「昔在帝堯立羲、和之官，命以四時之事，令不失其序。",
    "literal": "",
    "idiomatic": ""
  },
  "s0103": {
    "chinese": "故《書》云『黎民於蕃時雍』，明以陰陽為本也。",
    "literal": "",
    "idiomatic": ""
  },
  "s0104": {
    "chinese": "今公卿大夫或不信陰陽，薄而小之，所奏請多違時政。",
    "literal": "",
    "idiomatic": ""
  },
  "s0105": {
    "chinese": "傳以不知，周行天下，而欲望陰陽和調，豈不謬哉！",
    "literal": "",
    "idiomatic": ""
  },
  "s0106": {
    "chinese": "其務順四時月令。」",
    "literal": "",
    "idiomatic": ""
  },
  "s0107": {
    "chinese": "三月，大赦天下。",
    "literal": "",
    "idiomatic": ""
  },
  "s0108": {
    "chinese": "夏五月，除吏八百石、五百石秩。",
    "literal": "",
    "idiomatic": ""
  },
  "s0109": {
    "chinese": "秋，關東大水，流民欲入函谷、天井、壺口、五阮關者，勿苛留。",
    "literal": "",
    "idiomatic": ""
  },
  "s0110": {
    "chinese": "遣諫大夫博士分行視。",
    "literal": "",
    "idiomatic": ""
  },
  "s0111": {
    "chinese": "八月甲申，定陶王康薨。",
    "literal": "",
    "idiomatic": ""
  },
  "s0112": {
    "chinese": "九月，奉使者不稱。",
    "literal": "",
    "idiomatic": ""
  },
  "s0113": {
    "chinese": "詔曰：「古之立太學，將以傳先王之業，流化於天下也。",
    "literal": "",
    "idiomatic": ""
  },
  "s0114": {
    "chinese": "儒林之官，四海淵原，宜皆明於古今，溫故知新，通達國體，故謂之博士。",
    "literal": "",
    "idiomatic": ""
  },
  "s0115": {
    "chinese": "否則學者無述焉，為下所輕，非所以尊道德也。",
    "literal": "",
    "idiomatic": ""
  },
  "s0116": {
    "chinese": "『工欲善其事，必先利其器。』",
    "literal": "",
    "idiomatic": ""
  },
  "s0117": {
    "chinese": "丞相、御史其與中二千石、二千石雜舉可充博士位者，使卓然可觀。」",
    "literal": "",
    "idiomatic": ""
  },
  "s0118": {
    "chinese": "是歲，御史大夫張忠卒。",
    "literal": "",
    "idiomatic": ""
  },
  "s0119": {
    "chinese": "三年春三月壬戌，隕石東郡，八。",
    "literal": "",
    "idiomatic": ""
  },
  "s0120": {
    "chinese": "夏六月，潁川鐵官徒申屠聖等百八十人殺長吏，盜庫兵，自稱將軍，經歷九郡。",
    "literal": "",
    "idiomatic": ""
  },
  "s0121": {
    "chinese": "遣丞相長史、御史中丞逐捕，以軍興從事，皆伏辜。",
    "literal": "",
    "idiomatic": ""
  },
  "s0122": {
    "chinese": "秋八月丁巳，大司馬大將軍王鳳薨。",
    "literal": "",
    "idiomatic": ""
  },
  "s0123": {
    "chinese": "四年春正月，詔曰：「夫洪範八政，以食為首，斯誠家給刑錯之本也。",
    "literal": "",
    "idiomatic": ""
  },
  "s0124": {
    "chinese": "先帝劭農，薄其租稅，寵其彊力，令與孝弟同科。",
    "literal": "",
    "idiomatic": ""
  },
  "s0125": {
    "chinese": "間者，民彌惰怠，鄉本者少，趨末者眾，將何以矯之？",
    "literal": "",
    "idiomatic": ""
  },
  "s0126": {
    "chinese": "方東作時，其令二千石勉勸農桑，出入阡陌，致勞來之。",
    "literal": "",
    "idiomatic": ""
  },
  "s0127": {
    "chinese": "書不云乎？",
    "literal": "",
    "idiomatic": ""
  },
  "s0128": {
    "chinese": "『服田力嗇，乃亦有秋。』",
    "literal": "",
    "idiomatic": ""
  },
  "s0129": {
    "chinese": "其勗之哉！」",
    "literal": "",
    "idiomatic": ""
  },
  "s0130": {
    "chinese": "二月，赦天下。",
    "literal": "",
    "idiomatic": ""
  },
  "s0131": {
    "chinese": "秋九月壬申，東平王宇薨。",
    "literal": "",
    "idiomatic": ""
  },
  "s0132": {
    "chinese": "閏月壬戌，御史大夫于永卒。",
    "literal": "",
    "idiomatic": ""
  },
  "s0133": {
    "chinese": "鴻嘉元年春二月，詔曰：「朕承天地，獲保宗廟，明有所蔽，德不能綏，刑罰不中，眾冤失職，趨闕告訴者不絕。",
    "literal": "",
    "idiomatic": ""
  },
  "s0134": {
    "chinese": "是以陰陽錯謬，寒暑失序，日月不光，百姓蒙辜，朕甚閔焉。",
    "literal": "",
    "idiomatic": ""
  },
  "s0135": {
    "chinese": "書不云乎？",
    "literal": "",
    "idiomatic": ""
  },
  "s0136": {
    "chinese": "『即我御事，罔克耆壽，咎在厥躬。』",
    "literal": "",
    "idiomatic": ""
  },
  "s0137": {
    "chinese": "方春生長時，臨遣諫大夫理等舉三輔、三河、弘農冤獄。",
    "literal": "",
    "idiomatic": ""
  },
  "s0138": {
    "chinese": "公卿大夫、部刺史明申敕守相，稱朕意焉。",
    "literal": "",
    "idiomatic": ""
  },
  "s0139": {
    "chinese": "其賜天下民爵一級，女子百戶牛酒，加賜鰥寡孤獨高年帛。",
    "literal": "",
    "idiomatic": ""
  },
  "s0140": {
    "chinese": "逋貸未入者勿收。」",
    "literal": "",
    "idiomatic": ""
  },
  "s0141": {
    "chinese": "壬午，行幸初陵，赦作徒。",
    "literal": "",
    "idiomatic": ""
  },
  "s0142": {
    "chinese": "以新豐戲鄉為昌陵縣，奉初陵，賜百戶牛酒。",
    "literal": "",
    "idiomatic": ""
  },
  "s0143": {
    "chinese": "上始為微行出。",
    "literal": "",
    "idiomatic": ""
  },
  "s0144": {
    "chinese": "冬，黃龍見真定。",
    "literal": "",
    "idiomatic": ""
  },
  "s0145": {
    "chinese": "二年春，行幸雲陽。",
    "literal": "",
    "idiomatic": ""
  },
  "s0146": {
    "chinese": "三月，博士行飲酒禮，有雉蜚集于庭，歷階升堂而雊，後集諸府，又集承明殿。",
    "literal": "",
    "idiomatic": ""
  },
  "s0147": {
    "chinese": "詔曰：「古之選賢，傅納以言，明試以功，故官無廢事，下無逸民，教化流行，風雨和時，百穀用成，眾庶樂業，咸以康寧。",
    "literal": "",
    "idiomatic": ""
  },
  "s0148": {
    "chinese": "朕承鴻業十有餘年，數遭水旱疾疫之災，黎民婁困於飢寒，而望禮義之興，豈不難哉！",
    "literal": "",
    "idiomatic": ""
  },
  "s0149": {
    "chinese": "朕既無以率道，帝王之道日以陵夷，意乃招賢選士之路鬱滯而不通與，將舉者未得其人也？",
    "literal": "",
    "idiomatic": ""
  },
  "s0150": {
    "chinese": "其舉敦厚有行義能直言者，冀聞切言嘉謀，匡朕之不逮。」",
    "literal": "",
    "idiomatic": ""
  },
  "s0151": {
    "chinese": "夏，徙郡國豪傑貲五百萬以上五千戶于昌陵。",
    "literal": "",
    "idiomatic": ""
  },
  "s0152": {
    "chinese": "賜丞相、御史、將軍、列侯、公主、中二千石冢地、第宅。",
    "literal": "",
    "idiomatic": ""
  },
  "s0153": {
    "chinese": "六月，立中山憲王孫雲客為廣德王。",
    "literal": "",
    "idiomatic": ""
  },
  "s0154": {
    "chinese": "三年夏四月，赦天下。",
    "literal": "",
    "idiomatic": ""
  },
  "s0155": {
    "chinese": "令吏民得買爵，賈級千錢。",
    "literal": "",
    "idiomatic": ""
  },
  "s0156": {
    "chinese": "大旱。",
    "literal": "",
    "idiomatic": ""
  },
  "s0157": {
    "chinese": "秋八月乙卯，孝景廟闕災。",
    "literal": "",
    "idiomatic": ""
  },
  "s0158": {
    "chinese": "冬十一月甲寅，皇后許氏廢。",
    "literal": "",
    "idiomatic": ""
  },
  "s0159": {
    "chinese": "廣漢男子鄭躬等六十餘人攻官寺，篡囚徒，盜庫兵，自稱山君。",
    "literal": "",
    "idiomatic": ""
  },
  "s0160": {
    "chinese": "四年春正月，詔曰：「數敕有司，務行寬大，而禁苛暴，訖今不改。",
    "literal": "",
    "idiomatic": ""
  },
  "s0161": {
    "chinese": "一人有辜，舉宗拘繫，農民失業，怨恨者眾，傷害和氣，水旱為災，關東流冗者眾，青、幽、冀部尤劇，朕甚痛焉。",
    "literal": "",
    "idiomatic": ""
  },
  "s0162": {
    "chinese": "未聞在位有惻然者，孰當助朕憂之！",
    "literal": "",
    "idiomatic": ""
  },
  "s0163": {
    "chinese": "已遣使者循行郡國。",
    "literal": "",
    "idiomatic": ""
  },
  "s0164": {
    "chinese": "被災害什四以上，民貲不滿三萬，勿出租賦。",
    "literal": "",
    "idiomatic": ""
  },
  "s0165": {
    "chinese": "逋貸未入，皆勿收。",
    "literal": "",
    "idiomatic": ""
  },
  "s0166": {
    "chinese": "流民欲入關，輒籍內。",
    "literal": "",
    "idiomatic": ""
  },
  "s0167": {
    "chinese": "所之郡國，謹遇以理，務有以全活之，思稱朕意。」",
    "literal": "",
    "idiomatic": ""
  },
  "s0168": {
    "chinese": "秋，勃海、清河河溢，被災者振貸之。",
    "literal": "",
    "idiomatic": ""
  },
  "s0169": {
    "chinese": "冬，廣漢鄭躬等黨與寖廣，犯歷四縣，眾且萬人。",
    "literal": "",
    "idiomatic": ""
  },
  "s0170": {
    "chinese": "拜河東都尉趙護為廣漢太守，發郡中及蜀郡合三萬人擊之。",
    "literal": "",
    "idiomatic": ""
  },
  "s0171": {
    "chinese": "或相捕斬，除罪。",
    "literal": "",
    "idiomatic": ""
  },
  "s0172": {
    "chinese": "旬月平，遷護為執金吾，賜黃金百斤。",
    "literal": "",
    "idiomatic": ""
  },
  "s0173": {
    "chinese": "永始元年春正月癸丑，太官凌室火。",
    "literal": "",
    "idiomatic": ""
  },
  "s0174": {
    "chinese": "戊午，戾后園闕火。",
    "literal": "",
    "idiomatic": ""
  },
  "s0175": {
    "chinese": "夏四月，封婕妤趙氏父臨為成陽侯。",
    "literal": "",
    "idiomatic": ""
  },
  "s0176": {
    "chinese": "五月，封舅曼子侍中騎都尉光祿大夫王莽為新都侯。",
    "literal": "",
    "idiomatic": ""
  },
  "s0177": {
    "chinese": "六月丙寅，立皇后趙氏。",
    "literal": "",
    "idiomatic": ""
  },
  "s0178": {
    "chinese": "大赦天下。",
    "literal": "",
    "idiomatic": ""
  },
  "s0179": {
    "chinese": "秋七月，詔曰：「朕執德不固，謀不盡下，過聽將作大匠萬年言昌陵三年可成。",
    "literal": "",
    "idiomatic": ""
  },
  "s0180": {
    "chinese": "作治五年，中陵、司馬殿門內尚未加功。",
    "literal": "",
    "idiomatic": ""
  },
  "s0181": {
    "chinese": "天下虛耗，百姓罷勞，客土疏惡，終不可成。",
    "literal": "",
    "idiomatic": ""
  },
  "s0182": {
    "chinese": "朕惟其難，怛然傷心。",
    "literal": "",
    "idiomatic": ""
  },
  "s0183": {
    "chinese": "夫『過而不改，是謂過矣。』",
    "literal": "",
    "idiomatic": ""
  },
  "s0184": {
    "chinese": "其罷昌陵，及故陵勿徙吏民，令天下毋有動搖之心。」",
    "literal": "",
    "idiomatic": ""
  },
  "s0185": {
    "chinese": "立城陽孝王子俚為王。",
    "literal": "",
    "idiomatic": ""
  },
  "s0186": {
    "chinese": "八月丁丑，太皇太后王氏崩。",
    "literal": "",
    "idiomatic": ""
  },
  "s0187": {
    "chinese": "二年春正月己丑，大司馬車騎將軍王音薨。",
    "literal": "",
    "idiomatic": ""
  },
  "s0188": {
    "chinese": "二月癸未夜，星隕如雨。",
    "literal": "",
    "idiomatic": ""
  },
  "s0189": {
    "chinese": "乙酉晦，日有蝕之。",
    "literal": "",
    "idiomatic": ""
  },
  "s0190": {
    "chinese": "詔曰：「乃者，龍見于東萊，日有蝕之。",
    "literal": "",
    "idiomatic": ""
  },
  "s0191": {
    "chinese": "天著變異，以顯朕郵，朕甚懼焉。",
    "literal": "",
    "idiomatic": ""
  },
  "s0192": {
    "chinese": "公卿申敕百寮，深思天誡，有可省減便安百姓者，條奏。",
    "literal": "",
    "idiomatic": ""
  },
  "s0193": {
    "chinese": "所振貸貧民，勿收。」",
    "literal": "",
    "idiomatic": ""
  },
  "s0194": {
    "chinese": "又曰：「關東比歲不登，吏民以義收食貧民、入穀物助縣官振贍者，已賜直，其百萬以上，加賜爵右更，欲為吏補三百石，其吏也遷二等。",
    "literal": "",
    "idiomatic": ""
  },
  "s0195": {
    "chinese": "三十萬以上，賜爵五大夫，吏亦遷二等，民補郎。",
    "literal": "",
    "idiomatic": ""
  },
  "s0196": {
    "chinese": "十萬以上，家無出租賦三歲。",
    "literal": "",
    "idiomatic": ""
  },
  "s0197": {
    "chinese": "萬錢以上，一年。」",
    "literal": "",
    "idiomatic": ""
  },
  "s0198": {
    "chinese": "冬十一月，行幸雍，祠五畤。",
    "literal": "",
    "idiomatic": ""
  },
  "s0199": {
    "chinese": "十二月，詔曰：「前將作大匠萬年知昌陵卑下，不可為萬歲居，奏請營作，建置郭邑，妄為巧詐，積土增高，多賦斂繇役，興卒暴之作。",
    "literal": "",
    "idiomatic": ""
  },
  "s0200": {
    "chinese": "卒徒蒙辜，死者連屬，百姓罷極，天下匱竭。",
    "literal": "",
    "idiomatic": ""
  },
  "s0201": {
    "chinese": "常侍閎前為大司農中丞，數奏昌陵不可成。",
    "literal": "",
    "idiomatic": ""
  },
  "s0202": {
    "chinese": "侍中衛尉長數白宜早止，徙家反故處。",
    "literal": "",
    "idiomatic": ""
  },
  "s0203": {
    "chinese": "朕以長言下閎章，公卿議者皆合長計。",
    "literal": "",
    "idiomatic": ""
  },
  "s0204": {
    "chinese": "首建至策，閎典主省大費，民以康寧。",
    "literal": "",
    "idiomatic": ""
  },
  "s0205": {
    "chinese": "閎前賜爵關內侯，黃金百斤。",
    "literal": "",
    "idiomatic": ""
  },
  "s0206": {
    "chinese": "其賜長爵關內侯，食邑千戶，閎五百戶。",
    "literal": "",
    "idiomatic": ""
  },
  "s0207": {
    "chinese": "萬年佞邪不忠，毒流眾庶，海內怨望，至今不息，雖蒙赦令，不宜居京師。",
    "literal": "",
    "idiomatic": ""
  },
  "s0208": {
    "chinese": "其徙萬年敦煌郡。」",
    "literal": "",
    "idiomatic": ""
  },
  "s0209": {
    "chinese": "是歲，御史大夫王駿卒。",
    "literal": "",
    "idiomatic": ""
  },
  "s0210": {
    "chinese": "三年春正月己卯晦，日有蝕之。",
    "literal": "",
    "idiomatic": ""
  },
  "s0211": {
    "chinese": "詔曰：「天災仍重，朕甚懼焉。",
    "literal": "",
    "idiomatic": ""
  },
  "s0212": {
    "chinese": "惟民之失職，臨遣大中大夫嘉等循行天下，存問耆老，民所疾苦。",
    "literal": "",
    "idiomatic": ""
  },
  "s0213": {
    "chinese": "其與部刺史舉惇樸遜讓有行義者各一人。」",
    "literal": "",
    "idiomatic": ""
  },
  "s0214": {
    "chinese": "冬十月庚辰，皇太后詔有司復甘泉泰畤、汾陰后土、雍五畤、陳倉陳寶祠。",
    "literal": "",
    "idiomatic": ""
  },
  "s0215": {
    "chinese": "語在郊祀志。",
    "literal": "",
    "idiomatic": ""
  },
  "s0216": {
    "chinese": "十一月，尉氏男子樊並等十三人謀反，殺陳留太守，劫略吏民，自稱將軍。",
    "literal": "",
    "idiomatic": ""
  },
  "s0217": {
    "chinese": "徒李譚等五人共格殺並等，皆封為列侯。",
    "literal": "",
    "idiomatic": ""
  },
  "s0218": {
    "chinese": "十二月，山陽鐵官徒蘇令等二百二十八人攻殺長吏，盜庫兵，自稱將軍，經歷郡國十九，殺東郡太守、汝南都尉。",
    "literal": "",
    "idiomatic": ""
  },
  "s0219": {
    "chinese": "遣丞相長史、御史中丞持節督趣逐捕。",
    "literal": "",
    "idiomatic": ""
  },
  "s0220": {
    "chinese": "汝南太守嚴訢捕斬令等。",
    "literal": "",
    "idiomatic": ""
  },
  "s0221": {
    "chinese": "遷訢為大司農，賜黃金百斤。",
    "literal": "",
    "idiomatic": ""
  },
  "s0222": {
    "chinese": "四年春正月，行幸甘泉，郊泰畤，神光降集紫殿。",
    "literal": "",
    "idiomatic": ""
  },
  "s0223": {
    "chinese": "大赦天下。",
    "literal": "",
    "idiomatic": ""
  },
  "s0224": {
    "chinese": "賜雲陽吏民爵，女子百戶牛酒，鰥寡孤獨高年帛。",
    "literal": "",
    "idiomatic": ""
  },
  "s0225": {
    "chinese": "三月，行幸河東，祠后土，賜吏民如雲陽，行所過無出田租。",
    "literal": "",
    "idiomatic": ""
  },
  "s0226": {
    "chinese": "夏四月癸未，長樂臨華殿、未央宮東司馬門皆災。",
    "literal": "",
    "idiomatic": ""
  },
  "s0227": {
    "chinese": "六月甲午，霸陵園門闕災。",
    "literal": "",
    "idiomatic": ""
  },
  "s0228": {
    "chinese": "出杜陵諸未嘗御者歸家。",
    "literal": "",
    "idiomatic": ""
  },
  "s0229": {
    "chinese": "詔曰：「乃者，地震京師，火災婁降，朕甚懼之。",
    "literal": "",
    "idiomatic": ""
  },
  "s0230": {
    "chinese": "有司其悉心明對厥咎，朕將親覽焉。」",
    "literal": "",
    "idiomatic": ""
  },
  "s0231": {
    "chinese": "又曰：「聖王明禮制以序尊卑，異車服以章有德，雖有其財，而無其尊，不得踰制，故民興行，上義而下利。",
    "literal": "",
    "idiomatic": ""
  },
  "s0232": {
    "chinese": "方今世俗奢僭罔極，靡有厭足。",
    "literal": "",
    "idiomatic": ""
  },
  "s0233": {
    "chinese": "公卿列侯親屬近臣，四方所則，未聞修身遵禮，同心憂國者也。",
    "literal": "",
    "idiomatic": ""
  },
  "s0234": {
    "chinese": "或乃奢侈逸豫，務廣第宅，治園池，多畜奴婢，被服綺穀，設鐘鼓，備女樂，車服嫁娶葬埋過制。",
    "literal": "",
    "idiomatic": ""
  },
  "s0235": {
    "chinese": "吏民慕效，娅以成俗，而欲望百姓儉節，家給人足，豈不難哉！",
    "literal": "",
    "idiomatic": ""
  },
  "s0236": {
    "chinese": "詩不云乎？",
    "literal": "",
    "idiomatic": ""
  },
  "s0237": {
    "chinese": "『赫赫師尹，民具爾瞻。』",
    "literal": "",
    "idiomatic": ""
  },
  "s0238": {
    "chinese": "其申敕有司，以漸禁之。",
    "literal": "",
    "idiomatic": ""
  },
  "s0239": {
    "chinese": "青綠民所常服，且勿止。",
    "literal": "",
    "idiomatic": ""
  },
  "s0240": {
    "chinese": "列侯近臣，各自省改。",
    "literal": "",
    "idiomatic": ""
  },
  "s0241": {
    "chinese": "司隸校尉察不變者。」",
    "literal": "",
    "idiomatic": ""
  },
  "s0242": {
    "chinese": "秋七月辛未晦，日有蝕之。",
    "literal": "",
    "idiomatic": ""
  },
  "s0243": {
    "chinese": "元延元年春正月己亥朔，日有蝕之。",
    "literal": "",
    "idiomatic": ""
  },
  "s0244": {
    "chinese": "三月，行幸雍，祠五畤。",
    "literal": "",
    "idiomatic": ""
  },
  "s0245": {
    "chinese": "夏四月丁酉，無雲有雷，聲光耀耀，四面下至地，昏止。",
    "literal": "",
    "idiomatic": ""
  },
  "s0246": {
    "chinese": "赦天下。",
    "literal": "",
    "idiomatic": ""
  },
  "s0247": {
    "chinese": "秋七月，有星孛于東井。",
    "literal": "",
    "idiomatic": ""
  },
  "s0248": {
    "chinese": "詔曰：「乃者，日蝕星隕，謫見于天，大異重仍。",
    "literal": "",
    "idiomatic": ""
  },
  "s0249": {
    "chinese": "在位默然，罕有忠言。",
    "literal": "",
    "idiomatic": ""
  },
  "s0250": {
    "chinese": "今孛星見于東井，朕甚懼焉。",
    "literal": "",
    "idiomatic": ""
  },
  "s0251": {
    "chinese": "公卿大夫、博士、議郎其各悉心，惟思變意，明以經對，無有所諱；",
    "literal": "",
    "idiomatic": ""
  },
  "s0252": {
    "chinese": "與內郡國舉方正能直言極諫者各一人，北邊二十二郡舉勇猛知兵法者各一人。」",
    "literal": "",
    "idiomatic": ""
  },
  "s0253": {
    "chinese": "封蕭相國後喜為酇侯。",
    "literal": "",
    "idiomatic": ""
  },
  "s0254": {
    "chinese": "冬十二月辛亥，大司馬大將軍王商薨。",
    "literal": "",
    "idiomatic": ""
  },
  "s0255": {
    "chinese": "是歲，昭儀趙氏害後宮皇子。",
    "literal": "",
    "idiomatic": ""
  },
  "s0256": {
    "chinese": "二年春正月，行幸甘泉，郊泰畤。",
    "literal": "",
    "idiomatic": ""
  },
  "s0257": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0258": {
    "chinese": "夏四月，立廣陵孝王子守為王。",
    "literal": "",
    "idiomatic": ""
  },
  "s0259": {
    "chinese": "冬，行幸長楊宮，從胡客大校獵。",
    "literal": "",
    "idiomatic": ""
  },
  "s0260": {
    "chinese": "宿萯陽宮，賜從官。",
    "literal": "",
    "idiomatic": ""
  },
  "s0261": {
    "chinese": "三年春正月丙寅，蜀郡岷山崩，雍江三日，江水竭。",
    "literal": "",
    "idiomatic": ""
  },
  "s0262": {
    "chinese": "二月，封侍中衛尉淳于長為定陵侯。",
    "literal": "",
    "idiomatic": ""
  },
  "s0263": {
    "chinese": "三月，行幸雍，祠五畤。",
    "literal": "",
    "idiomatic": ""
  },
  "s0264": {
    "chinese": "四年春正月，行幸甘泉，郊泰畤。",
    "literal": "",
    "idiomatic": ""
  },
  "s0265": {
    "chinese": "二月，罷司隸校尉官。",
    "literal": "",
    "idiomatic": ""
  },
  "s0266": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0267": {
    "chinese": "甘露降京師，賜長安民牛酒。",
    "literal": "",
    "idiomatic": ""
  },
  "s0268": {
    "chinese": "綏和元年春正月，大赦天下。",
    "literal": "",
    "idiomatic": ""
  },
  "s0269": {
    "chinese": "二月癸丑，詔曰：「朕承太祖鴻業，奉宗廟二十五年，德不能綏理宇內，百姓怨望者眾。",
    "literal": "",
    "idiomatic": ""
  },
  "s0270": {
    "chinese": "不蒙天祐，至今未有繼嗣，天下無所係心。",
    "literal": "",
    "idiomatic": ""
  },
  "s0271": {
    "chinese": "觀于往古近事之戒，禍亂之萌，皆由斯焉。",
    "literal": "",
    "idiomatic": ""
  },
  "s0272": {
    "chinese": "定陶王欣於朕為子，慈仁孝順，可以承天序，繼祭祀。",
    "literal": "",
    "idiomatic": ""
  },
  "s0273": {
    "chinese": "其立欣為皇太子。",
    "literal": "",
    "idiomatic": ""
  },
  "s0274": {
    "chinese": "封中山王舅諫大夫馮參為宜鄉侯，益中山國三萬戶，以慰其意。",
    "literal": "",
    "idiomatic": ""
  },
  "s0275": {
    "chinese": "賜諸侯王、列侯金，天下當為父後者爵，三老、孝弟力田帛，各有差。」",
    "literal": "",
    "idiomatic": ""
  },
  "s0276": {
    "chinese": "又曰：「蓋聞王者必存二王之後，所以通三統也。",
    "literal": "",
    "idiomatic": ""
  },
  "s0277": {
    "chinese": "昔成湯受命，列為三代，而祭祀廢絕。",
    "literal": "",
    "idiomatic": ""
  },
  "s0278": {
    "chinese": "考求其後，莫正孔吉。",
    "literal": "",
    "idiomatic": ""
  },
  "s0279": {
    "chinese": "其封吉為殷紹嘉侯。」",
    "literal": "",
    "idiomatic": ""
  },
  "s0280": {
    "chinese": "三月，進爵為公，及周承休侯皆為公，地各百里。",
    "literal": "",
    "idiomatic": ""
  },
  "s0281": {
    "chinese": "行幸雍，祠五畤。",
    "literal": "",
    "idiomatic": ""
  },
  "s0282": {
    "chinese": "夏四月，以大司馬票騎大將軍根為大司馬，罷將軍官。",
    "literal": "",
    "idiomatic": ""
  },
  "s0283": {
    "chinese": "御史大夫為大司空，封為列侯。",
    "literal": "",
    "idiomatic": ""
  },
  "s0284": {
    "chinese": "益大司馬、大司空奉如丞相。",
    "literal": "",
    "idiomatic": ""
  },
  "s0285": {
    "chinese": "秋八月庚戌，中山王興薨。",
    "literal": "",
    "idiomatic": ""
  },
  "s0286": {
    "chinese": "冬十一月，立楚孝王孫景為定陶王。",
    "literal": "",
    "idiomatic": ""
  },
  "s0287": {
    "chinese": "定陵侯淳于長大逆不道，下獄死。",
    "literal": "",
    "idiomatic": ""
  },
  "s0288": {
    "chinese": "廷尉孔光使持節賜貴人許氏藥，飲藥死。",
    "literal": "",
    "idiomatic": ""
  },
  "s0289": {
    "chinese": "十二月，罷部刺史，更置州牧，秩二千石。",
    "literal": "",
    "idiomatic": ""
  },
  "s0290": {
    "chinese": "二年春正月，行幸甘泉，郊泰畤。",
    "literal": "",
    "idiomatic": ""
  },
  "s0291": {
    "chinese": "二月壬子，丞相翟方進薨。",
    "literal": "",
    "idiomatic": ""
  },
  "s0292": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0293": {
    "chinese": "丙戌，帝崩于未央宮。",
    "literal": "",
    "idiomatic": ""
  },
  "s0294": {
    "chinese": "皇太后詔有司復長安南北郊。",
    "literal": "",
    "idiomatic": ""
  },
  "s0295": {
    "chinese": "四月己卯，葬延陵。",
    "literal": "",
    "idiomatic": ""
  },
  "s0296": {
    "chinese": "贊曰：臣之姑充後宮為婕妤，父子昆弟侍帷幄，數為臣言成帝善修容儀，升車正立，不內顧，不疾言，不親指，臨朝淵嘿，尊嚴若神，可謂穆穆天子之容者矣！",
    "literal": "",
    "idiomatic": ""
  },
  "s0297": {
    "chinese": "博覽古今，容受直辭。",
    "literal": "",
    "idiomatic": ""
  },
  "s0298": {
    "chinese": "公卿稱職，奏議可述。",
    "literal": "",
    "idiomatic": ""
  },
  "s0299": {
    "chinese": "遭世承平，上下和睦。",
    "literal": "",
    "idiomatic": ""
  },
  "s0300": {
    "chinese": "然湛于酒色，趙氏亂內，外家擅朝，言之可為於邑。",
    "literal": "",
    "idiomatic": ""
  },
  "s0301": {
    "chinese": "建始以來，王氏始執國命，哀、平短祚，莽遂篡位，蓋其威福所由來者漸矣！",
    "literal": "",
    "idiomatic": ""
  }
}