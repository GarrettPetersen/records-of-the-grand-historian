{
  "s0001": {
    "chinese": "孝武皇帝，景帝中子也，母曰王美人。",
    "literal": "",
    "idiomatic": ""
  },
  "s0002": {
    "chinese": "年四歲立為膠東王。",
    "literal": "",
    "idiomatic": ""
  },
  "s0003": {
    "chinese": "七歲為皇太子，母為皇后。",
    "literal": "",
    "idiomatic": ""
  },
  "s0004": {
    "chinese": "十六歲，後三年正月，景帝崩。",
    "literal": "",
    "idiomatic": ""
  },
  "s0005": {
    "chinese": "甲子，太子即皇帝位，尊皇太后竇氏曰太皇太后，皇后曰皇太后。",
    "literal": "",
    "idiomatic": ""
  },
  "s0006": {
    "chinese": "三月，封皇太后同母弟田蚡、勝皆為列侯。",
    "literal": "",
    "idiomatic": ""
  },
  "s0007": {
    "chinese": "春二月，赦天下，賜民爵一級。",
    "literal": "",
    "idiomatic": ""
  },
  "s0008": {
    "chinese": "年八十復二算，九十復甲卒。",
    "literal": "",
    "idiomatic": ""
  },
  "s0009": {
    "chinese": "行三銖錢。",
    "literal": "",
    "idiomatic": ""
  },
  "s0010": {
    "chinese": "夏四月己巳，詔曰：「古之立教，鄉里以齒，朝廷以爵，扶世導民，莫善於德。",
    "literal": "",
    "idiomatic": ""
  },
  "s0011": {
    "chinese": "然則於鄉里先耆艾，奉高年，古之道也。",
    "literal": "",
    "idiomatic": ""
  },
  "s0012": {
    "chinese": "今天下孝子順孫願自竭盡以承其親，外迫公事，內乏資財，是以孝心闕焉。",
    "literal": "",
    "idiomatic": ""
  },
  "s0013": {
    "chinese": "朕甚哀之。",
    "literal": "",
    "idiomatic": ""
  },
  "s0014": {
    "chinese": "民年九十以上，已有受鬻法，為復子若孫，令得身帥妻妾遂其供養之事。」",
    "literal": "",
    "idiomatic": ""
  },
  "s0015": {
    "chinese": "五月，詔曰：「河海潤千里，其令祠官修山川之祠，為歲事，曲加禮。」",
    "literal": "",
    "idiomatic": ""
  },
  "s0016": {
    "chinese": "赦吳楚七國帑輸在官者。",
    "literal": "",
    "idiomatic": ""
  },
  "s0017": {
    "chinese": "秋七月，詔曰：「衛士轉置送迎二萬人，其省萬人。",
    "literal": "",
    "idiomatic": ""
  },
  "s0018": {
    "chinese": "罷苑馬，以賜貧民。」",
    "literal": "",
    "idiomatic": ""
  },
  "s0019": {
    "chinese": "議立明堂。",
    "literal": "",
    "idiomatic": ""
  },
  "s0020": {
    "chinese": "遣使者安車蒲輪，束帛加璧，徵魯申公。",
    "literal": "",
    "idiomatic": ""
  },
  "s0021": {
    "chinese": "二年冬十月，御史大夫趙綰坐請毋奏事太皇太后，及郎中令王臧皆下獄，自殺。",
    "literal": "",
    "idiomatic": ""
  },
  "s0022": {
    "chinese": "丞相嬰、太尉蚡免。",
    "literal": "",
    "idiomatic": ""
  },
  "s0023": {
    "chinese": "春二月丙戌朔，日有蝕之。",
    "literal": "",
    "idiomatic": ""
  },
  "s0024": {
    "chinese": "夏四月戊申，有如日夜出。",
    "literal": "",
    "idiomatic": ""
  },
  "s0025": {
    "chinese": "初置茂陵邑。",
    "literal": "",
    "idiomatic": ""
  },
  "s0026": {
    "chinese": "三年春，河水溢于平原，大飢，人相食。",
    "literal": "",
    "idiomatic": ""
  },
  "s0027": {
    "chinese": "賜徙茂陵者戶錢二十萬，田二頃。",
    "literal": "",
    "idiomatic": ""
  },
  "s0028": {
    "chinese": "初作便門橋。",
    "literal": "",
    "idiomatic": ""
  },
  "s0029": {
    "chinese": "秋七月，有星孛于西北。",
    "literal": "",
    "idiomatic": ""
  },
  "s0030": {
    "chinese": "濟川王明坐殺太傅、中傅廢遷防陵。",
    "literal": "",
    "idiomatic": ""
  },
  "s0031": {
    "chinese": "閩越圍東甌，東甌告急。",
    "literal": "",
    "idiomatic": ""
  },
  "s0032": {
    "chinese": "遣中大夫嚴助持節發會稽兵，浮海救之。",
    "literal": "",
    "idiomatic": ""
  },
  "s0033": {
    "chinese": "未至，閩越走，兵還。",
    "literal": "",
    "idiomatic": ""
  },
  "s0034": {
    "chinese": "九月丙子晦，日有蝕之。",
    "literal": "",
    "idiomatic": ""
  },
  "s0035": {
    "chinese": "四年夏，有風赤如血。",
    "literal": "",
    "idiomatic": ""
  },
  "s0036": {
    "chinese": "六月，旱。",
    "literal": "",
    "idiomatic": ""
  },
  "s0037": {
    "chinese": "秋九月，有星孛于東北。",
    "literal": "",
    "idiomatic": ""
  },
  "s0038": {
    "chinese": "五年春，罷三銖錢，行半兩錢。",
    "literal": "",
    "idiomatic": ""
  },
  "s0039": {
    "chinese": "置五經博士。",
    "literal": "",
    "idiomatic": ""
  },
  "s0040": {
    "chinese": "夏四月，平原君薨。",
    "literal": "",
    "idiomatic": ""
  },
  "s0041": {
    "chinese": "五月，大蝗。",
    "literal": "",
    "idiomatic": ""
  },
  "s0042": {
    "chinese": "秋八月，廣川王越、清河王乘皆薨。",
    "literal": "",
    "idiomatic": ""
  },
  "s0043": {
    "chinese": "六年春二月乙未，遼東高廟災。",
    "literal": "",
    "idiomatic": ""
  },
  "s0044": {
    "chinese": "夏四月壬子，高園便殿火。",
    "literal": "",
    "idiomatic": ""
  },
  "s0045": {
    "chinese": "上素服五日。",
    "literal": "",
    "idiomatic": ""
  },
  "s0046": {
    "chinese": "五月丁亥，太皇太后崩。",
    "literal": "",
    "idiomatic": ""
  },
  "s0047": {
    "chinese": "秋八月，有星孛于東方，長竟天。",
    "literal": "",
    "idiomatic": ""
  },
  "s0048": {
    "chinese": "閩越王郢攻南越。",
    "literal": "",
    "idiomatic": ""
  },
  "s0049": {
    "chinese": "遣大行王恢將兵出豫章，大司農韓安國出會稽，擊之。",
    "literal": "",
    "idiomatic": ""
  },
  "s0050": {
    "chinese": "未至，越人殺郢降，兵還。",
    "literal": "",
    "idiomatic": ""
  },
  "s0051": {
    "chinese": "元光元年冬十一月，初令郡國舉孝廉各一人。",
    "literal": "",
    "idiomatic": ""
  },
  "s0052": {
    "chinese": "衛尉李廣為驍騎將軍屯雲中，中尉程不識為車騎將軍屯鴈門，六月罷。",
    "literal": "",
    "idiomatic": ""
  },
  "s0053": {
    "chinese": "夏四月，赦天下，賜民長子爵一級。",
    "literal": "",
    "idiomatic": ""
  },
  "s0054": {
    "chinese": "復七國宗室前絕屬者。",
    "literal": "",
    "idiomatic": ""
  },
  "s0055": {
    "chinese": "五月，詔賢良曰：「朕聞昔在唐虞，畫象而民不犯，日月所燭，莫不率俾。",
    "literal": "",
    "idiomatic": ""
  },
  "s0056": {
    "chinese": "周之成康，刑錯不用，德及鳥 獸，教通四海。",
    "literal": "",
    "idiomatic": ""
  },
  "s0057": {
    "chinese": "海外肅凫，北發渠搜，氐羌徠服。",
    "literal": "",
    "idiomatic": ""
  },
  "s0058": {
    "chinese": "星辰不孛，日月不蝕，山陵不崩，川谷不塞；",
    "literal": "",
    "idiomatic": ""
  },
  "s0059": {
    "chinese": "麟鳳在郊藪，河洛出圖書。",
    "literal": "",
    "idiomatic": ""
  },
  "s0060": {
    "chinese": "嗚虖，何施而臻此與！",
    "literal": "",
    "idiomatic": ""
  },
  "s0061": {
    "chinese": "今朕獲奉宗廟，夙 興以求，夜寐以思，若涉淵水，未知所濟。",
    "literal": "",
    "idiomatic": ""
  },
  "s0062": {
    "chinese": "猗與偉與！",
    "literal": "",
    "idiomatic": ""
  },
  "s0063": {
    "chinese": "何行而可以章先帝之洪業休德，上參堯舜，下配三王！",
    "literal": "",
    "idiomatic": ""
  },
  "s0064": {
    "chinese": "朕之不敏，不能遠德，此子大夫之所睹聞也。",
    "literal": "",
    "idiomatic": ""
  },
  "s0065": {
    "chinese": "賢良明於 古今王事之體，受策察問，咸以書對，著之於篇，朕親覽焉。」",
    "literal": "",
    "idiomatic": ""
  },
  "s0066": {
    "chinese": "於是董仲舒、公孫弘等出焉。",
    "literal": "",
    "idiomatic": ""
  },
  "s0067": {
    "chinese": "秋七月癸未，日有蝕之。",
    "literal": "",
    "idiomatic": ""
  },
  "s0068": {
    "chinese": "二年冬十月，行幸雍，祠五畤。",
    "literal": "",
    "idiomatic": ""
  },
  "s0069": {
    "chinese": "春，詔問公卿曰：「朕飾子女以配單于，金幣文繡賂之甚厚，單于待命加嫚，侵盜亡已。",
    "literal": "",
    "idiomatic": ""
  },
  "s0070": {
    "chinese": "邊境被害，朕甚 閔之。",
    "literal": "",
    "idiomatic": ""
  },
  "s0071": {
    "chinese": "今欲舉兵攻之，何如？」",
    "literal": "",
    "idiomatic": ""
  },
  "s0072": {
    "chinese": "大行王恢建議宜擊。",
    "literal": "",
    "idiomatic": ""
  },
  "s0073": {
    "chinese": "夏六月，御史大夫韓安國為護軍將軍，衛尉李廣為驍騎將軍，太僕公孫賀為輕車將軍，大行王恢為將屯將軍，大 中大夫李息為材官將軍，將三十萬眾屯馬邑谷中，誘致單于，欲襲擊之。",
    "literal": "",
    "idiomatic": ""
  },
  "s0074": {
    "chinese": "單于入塞，覺之，走出。",
    "literal": "",
    "idiomatic": ""
  },
  "s0075": {
    "chinese": "六月，軍罷。",
    "literal": "",
    "idiomatic": ""
  },
  "s0076": {
    "chinese": "將軍王恢坐首謀不進，下獄死。",
    "literal": "",
    "idiomatic": ""
  },
  "s0077": {
    "chinese": "秋九月，令民大酺五日。",
    "literal": "",
    "idiomatic": ""
  },
  "s0078": {
    "chinese": "三年春，河水徙，從頓丘東南流入勃海。",
    "literal": "",
    "idiomatic": ""
  },
  "s0079": {
    "chinese": "夏五月，封高祖功臣五人後為列侯。",
    "literal": "",
    "idiomatic": ""
  },
  "s0080": {
    "chinese": "河水決濮陽，氾郡十六。",
    "literal": "",
    "idiomatic": ""
  },
  "s0081": {
    "chinese": "發卒十萬救決河。",
    "literal": "",
    "idiomatic": ""
  },
  "s0082": {
    "chinese": "起龍淵宮。",
    "literal": "",
    "idiomatic": ""
  },
  "s0083": {
    "chinese": "四年冬，魏其侯竇嬰有罪，棄巿。",
    "literal": "",
    "idiomatic": ""
  },
  "s0084": {
    "chinese": "春三月乙卯，丞相蚡薨。",
    "literal": "",
    "idiomatic": ""
  },
  "s0085": {
    "chinese": "夏四月，隕霜殺草。",
    "literal": "",
    "idiomatic": ""
  },
  "s0086": {
    "chinese": "五月，地震。",
    "literal": "",
    "idiomatic": ""
  },
  "s0087": {
    "chinese": "赦天下。",
    "literal": "",
    "idiomatic": ""
  },
  "s0088": {
    "chinese": "五年春正月，河間王德薨。",
    "literal": "",
    "idiomatic": ""
  },
  "s0089": {
    "chinese": "夏，發巴蜀治南夷道，又發卒萬人治雁門阻險。",
    "literal": "",
    "idiomatic": ""
  },
  "s0090": {
    "chinese": "秋七月，大風拔木。",
    "literal": "",
    "idiomatic": ""
  },
  "s0091": {
    "chinese": "乙巳，皇后陳氏廢。",
    "literal": "",
    "idiomatic": ""
  },
  "s0092": {
    "chinese": "捕為巫蠱者，皆梟首。",
    "literal": "",
    "idiomatic": ""
  },
  "s0093": {
    "chinese": "八月，螟。",
    "literal": "",
    "idiomatic": ""
  },
  "s0094": {
    "chinese": "徵吏民有明當時之務習先聖之術者，縣次續食，令與計偕。",
    "literal": "",
    "idiomatic": ""
  },
  "s0095": {
    "chinese": "六年冬，初算商車。",
    "literal": "",
    "idiomatic": ""
  }
}