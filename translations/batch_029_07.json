{
  "s0301": {
    "chinese": "於是元鼎四年十一月甲子始立后土祠於汾陰。",
    "literal": "",
    "idiomatic": ""
  },
  "s0302": {
    "chinese": "或曰，五帝，泰一之佐，宜立泰一。",
    "literal": "",
    "idiomatic": ""
  },
  "s0303": {
    "chinese": "五年十一月癸未始立泰一祠於甘泉，二歲一郊，與雍更祠，亦以高祖配，不歲事天，皆未應古制。",
    "literal": "",
    "idiomatic": ""
  },
  "s0304": {
    "chinese": "建始元年，徙甘泉泰畤、河東后土於長安南北郊。",
    "literal": "",
    "idiomatic": ""
  },
  "s0305": {
    "chinese": "永始元年三月，以未有皇孫，復甘泉、河東祠。",
    "literal": "",
    "idiomatic": ""
  },
  "s0306": {
    "chinese": "綏和二年，以卒不獲祐，復長安南北郊。",
    "literal": "",
    "idiomatic": ""
  },
  "s0307": {
    "chinese": "建平三年，懼孝哀皇帝之疾未瘳，復甘泉、汾陰祠，竟復無福。",
    "literal": "",
    "idiomatic": ""
  },
  "s0308": {
    "chinese": "臣謹與太師孔光、長樂少府平晏、大司農左咸、中壘校尉劉歆、太中大夫朱陽、博士薛順、議郎國由等六十七人議，皆曰宜如建始時丞相衡等議，復長安南北郊如故。」",
    "literal": "",
    "idiomatic": ""
  },
  "s0309": {
    "chinese": "莽又頗改其祭禮，曰：「周官天墬之祀，樂有別有合。",
    "literal": "",
    "idiomatic": ""
  },
  "s0310": {
    "chinese": "其合樂曰『以六律、六鐘、五聲、八音、六舞大合樂』，祀天神，祭墬祇，祀四望，祭山川，享先妣先祖。",
    "literal": "",
    "idiomatic": ""
  },
  "s0311": {
    "chinese": "凡六樂，奏六歌，而天墬神祇之物皆至。",
    "literal": "",
    "idiomatic": ""
  },
  "s0312": {
    "chinese": "四望，蓋謂日月星海也。",
    "literal": "",
    "idiomatic": ""
  },
  "s0313": {
    "chinese": "三光高而不可得親，海廣大無限界，故其樂同。",
    "literal": "",
    "idiomatic": ""
  },
  "s0314": {
    "chinese": "祀天則天文從。",
    "literal": "",
    "idiomatic": ""
  },
  "s0315": {
    "chinese": "祭墬則墬理從。",
    "literal": "",
    "idiomatic": ""
  },
  "s0316": {
    "chinese": "三光，天文也。",
    "literal": "",
    "idiomatic": ""
  },
  "s0317": {
    "chinese": "山川，地理也。",
    "literal": "",
    "idiomatic": ""
  },
  "s0318": {
    "chinese": "天地合祭，先祖配天，先妣配墬，其誼一也。",
    "literal": "",
    "idiomatic": ""
  },
  "s0319": {
    "chinese": "天墬合精，夫婦判合。",
    "literal": "",
    "idiomatic": ""
  },
  "s0320": {
    "chinese": "祭天南郊，則以墬配，一體之誼也。",
    "literal": "",
    "idiomatic": ""
  },
  "s0321": {
    "chinese": "天墬位皆南鄉，同席，墬在東，共牢而食。",
    "literal": "",
    "idiomatic": ""
  },
  "s0322": {
    "chinese": "高帝、高后配於壇上，西鄉，后在北，亦同席共牢。",
    "literal": "",
    "idiomatic": ""
  },
  "s0323": {
    "chinese": "牲用繭栗，玄酒陶匏。",
    "literal": "",
    "idiomatic": ""
  },
  "s0324": {
    "chinese": "禮記曰天子籍田千具以事天墬，繇是言之，宜有黍稷。",
    "literal": "",
    "idiomatic": ""
  },
  "s0325": {
    "chinese": "天地用牲一，燔抠瘞薶用牲一，高帝、高后用牲一。",
    "literal": "",
    "idiomatic": ""
  },
  "s0326": {
    "chinese": "天用牲左，及黍稷燔抠南郊；",
    "literal": "",
    "idiomatic": ""
  },
  "s0327": {
    "chinese": "墬用牲右，及黍稷瘞於北郊。",
    "literal": "",
    "idiomatic": ""
  },
  "s0328": {
    "chinese": "其旦，東鄉再拜朝日；",
    "literal": "",
    "idiomatic": ""
  },
  "s0329": {
    "chinese": "其夕，西鄉再拜夕月。",
    "literal": "",
    "idiomatic": ""
  },
  "s0330": {
    "chinese": "然後孝弟之道備，而神衹嘉享，萬福降輯。",
    "literal": "",
    "idiomatic": ""
  },
  "s0331": {
    "chinese": "此天墬合祀，以祖妣配者也。",
    "literal": "",
    "idiomatic": ""
  },
  "s0332": {
    "chinese": "其別樂曰『冬日至，於墬上之圜丘奏樂六變，則天神皆降；",
    "literal": "",
    "idiomatic": ""
  },
  "s0333": {
    "chinese": "夏日至，於澤中之方丘奏樂八變，則墬衹皆出。』",
    "literal": "",
    "idiomatic": ""
  },
  "s0334": {
    "chinese": "天墬有常位，不得常合，此其各特祀者也。",
    "literal": "",
    "idiomatic": ""
  },
  "s0335": {
    "chinese": "陰陽之別於日冬夏至，其會也以孟春正月上辛若丁。",
    "literal": "",
    "idiomatic": ""
  },
  "s0336": {
    "chinese": "天子親合祀天墬於南郊，以高帝、高后配。",
    "literal": "",
    "idiomatic": ""
  },
  "s0337": {
    "chinese": "陰陽有離合，《易》曰『分陰分陽，迭用柔剛』。",
    "literal": "",
    "idiomatic": ""
  },
  "s0338": {
    "chinese": "以日冬至使有司奉祠南郊，高帝配而望群陽，日夏至使有司奉祭北郊，高后配而望群陰，皆以助致微氣，通道幽弱。",
    "literal": "",
    "idiomatic": ""
  },
  "s0339": {
    "chinese": "當此之時，后不省方，故天子不親而遣有司，所以正承天順地，復聖王之制，顯太祖之功也。",
    "literal": "",
    "idiomatic": ""
  },
  "s0340": {
    "chinese": "渭陽祠勿復修。",
    "literal": "",
    "idiomatic": ""
  },
  "s0341": {
    "chinese": "群望未定悉定，定復奏。」",
    "literal": "",
    "idiomatic": ""
  },
  "s0342": {
    "chinese": "奏可。",
    "literal": "",
    "idiomatic": ""
  },
  "s0343": {
    "chinese": "三十餘年間，天地之祠五徙焉。",
    "literal": "",
    "idiomatic": ""
  },
  "s0344": {
    "chinese": "後莽又奏言：「書曰『類於上帝，禋于六宗』。",
    "literal": "",
    "idiomatic": ""
  },
  "s0345": {
    "chinese": "歐陽、大小夏侯三家說六宗，皆曰上不及天，下不及墬，旁不及四方，在六者之間，助陰陽變化，實一而名六，名實不相應。",
    "literal": "",
    "idiomatic": ""
  },
  "s0346": {
    "chinese": "禮記祀典，功施於民則祀之。",
    "literal": "",
    "idiomatic": ""
  },
  "s0347": {
    "chinese": "天文日月星辰，所昭仰也；",
    "literal": "",
    "idiomatic": ""
  },
  "s0348": {
    "chinese": "地理山川海澤，所生殖也。",
    "literal": "",
    "idiomatic": ""
  },
  "s0349": {
    "chinese": "易有八卦，乾坤六子，水火不相逮，雷風不相誖，山澤通氣，然後能變化，既成萬物也。",
    "literal": "",
    "idiomatic": ""
  },
  "s0350": {
    "chinese": "臣前奏徙甘泉泰畤、汾陰后土皆復於南北郊。",
    "literal": "",
    "idiomatic": ""
  }
}