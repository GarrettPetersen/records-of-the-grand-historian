  "s0399": "青圜小角，憂，有木事；",
  "s0400": "黃圜和角，有土事，有年。",
  "s0401": "其已出三日而復，有微入，入三日乃復盛出，是謂耎，其下國有軍敗將北。",
  "s0402": "其已入三日又復微出，出三日而復盛入，其下國有憂；",
  "s0403": "師有糧食兵革，遺人用之；",
  "s0404": "卒雖眾，將為人虜。",
  "s0405": "其出西失行，外國敗；",
  "s0406": "其出東失行，中國敗。",
  "s0407": "其色大圜黃滜，可為好事；",
  "s0408": "其圜大赤，兵盛不戰。",
  "s0409": "太白白，比狼；",
  "s0410": "赤，比心；",
  "s0411": "黃，比參左肩；",
  "s0412": "蒼，比參右肩；",
  "s0413": "黑，比奎大星。",
  "s0414": "五星皆從太白而聚乎一舍，其下之國可以兵從天下。",
  "s0415": "居實，有得也；",
  "s0416": "居虛，無得也。",
  "s0417": "行勝色，色勝位，有位勝無位，有色勝無色，行得盡勝之。",
  "s0418": "出而留桑榆閒，疾其下國。",
  "s0419": "上而疾，未盡其日，過參天，疾其對國。",
  "s0420": "上復下，下復上，有反將。",
  "s0421": "其入月，將僇。",
  "s0422": "金、木星合，光，其下戰不合，兵雖起而不鬬；",
  "s0423": "合相毀，野有破軍。",
  "s0424": "出西方，昏而出陰，陰兵彊；",
  "s0425": "暮食出，小弱；",
  "s0426": "夜半出，中弱；",
  "s0427": "雞鳴出，大弱：是謂陰陷於陽。",
  "s0428": "其在東方，乘明而出陽，陽兵之彊，雞鳴出，小弱；",
  "s0429": "夜半出，中弱；",
  "s0430": "昏出，大弱：是謂陽陷於陰。",
  "s0431": "太白伏也，以出兵，兵有殃。",
  "s0432": "其出卯南，南勝北方；",
  "s0433": "出卯北，北勝南方；",
  "s0434": "正在卯，東國利。",
  "s0435": "出酉北，北勝南方；",
  "s0436": "出酉南，南勝北方；",
  "s0437": "正在酉，西國勝。",
  "s0438": "其與列星相犯，小戰；",
  "s0439": "五星，大戰。",
  "s0440": "其相犯，太白出其南，南國敗；",
  "s0441": "出其北，北國敗。",
  "s0442": "行疾，武；",
  "s0443": "不行，文。",
  "s0444": "色白五芒，出蚤為月蝕，晚為天夭及彗星，將發其國。",
  "s0445": "出東為德，舉事左之迎之，吉。",
  "s0446": "出西為刑，舉事右之背之，吉。",
  "s0447": "反之皆凶。",
  "s0448": "太白光見景，戰勝。",
  "s0449": "晝見而經天，是謂爭明，彊國弱，小國彊，女主昌。",
  "s0450": "亢為疏廟，太白廟也。",
  "s0451": "太白，大臣也，其號上公。",
  "s0452": "其他名殷星、太正、營星、觀星、宮星、明星、大衰、大澤、終星、大相、天浩、序星、月緯。",
  "s0453": "大司馬位謹候此。",
  "s0454": "察日辰之會，以治辰星之位。",
  "s0455": "曰北方水，太陰之精，主冬，日壬、癸。",
  "s0456": "刑失者，罰出辰星，以其宿命國。",
  "s0457": "是正四時：仲春春分，夕出郊奎、婁、胃東五舍，為齊；",
  "s0458": "仲夏夏至，夕出郊東井、輿鬼、柳東七舍，為楚；",
  "s0459": "仲秋秋分，夕出郊角、亢、氐、房東四舍，為漢；",
  "s0460": "仲冬冬至，晨出郊東方，與尾、箕、斗、牽牛俱西，為中國。",
  "s0461": "其出入常以辰、戌、丑、未。",
  "s0462": "其蚤，為月蝕；",
  "s0463": "晚，為彗星及天夭。",
  "s0464": "其時宜效不效為失，追兵在外不戰。",
  "s0465": "一時不出，其時不和；",
  "s0466": "四時不出，天下大饑。",
  "s0467": "其當效而出也，色白為旱，黃為五穀熟，赤為兵，黑為水。",
  "s0468": "出東方，大而白，有兵於外，解。",
  "s0469": "常在東方，其赤，中國勝；",
  "s0470": "其西而赤，外國利。",
  "s0471": "無兵於外而赤，兵起。",
  "s0472": "其與太白俱出東方，皆赤而角，外國大敗，中國勝；",
  "s0473": "其與太白俱出西方，皆赤而角，外國利。",
  "s0474": "五星分天之中，積于東方，中國利；",
  "s0475": "積于西方，外國用［兵］者利。",
  "s0476": "五星皆從辰星而聚于一舍，其所捨之國可以法致天下。",
  "s0477": "辰星不出，太白為客；",
  "s0478": "其出，太白為主。",
  "s0479": "出而與太白不相從，野雖有軍，不戰。",
  "s0480": "出東方，太白出西方；",
  "s0481": "若出西方，太白出東方，為格，野雖有兵不戰。",
  "s0482": "失其時而出，為當寒反溫，當溫反寒。",
  "s0483": "當出不出，是謂擊卒，兵大起。",
  "s0484": "其入太白中而上出，破軍殺將，客軍勝；",
  "s0485": "下出，客亡地。",
  "s0486": "辰星來抵太白，太白不去，將死。",
  "s0487": "正旗上出，破軍殺將，客勝；",
  "s0488": "下出，客亡地。",
  "s0489": "視旗所指，以命破軍。",
  "s0490": "其繞環太白，若與鬬，大戰，客勝。",
  "s0491": "兔過太白，閒可椷劍，小戰，客勝。",
  "s0492": "兔居太白前，軍罷；",
  "s0493": "出太白左，小戰；",
  "s0494": "摩太白，有數萬人戰，主人吏死；",
  "s0495": "出太白右，去三尺，軍急約戰。",
  "s0496": "青角，兵憂；",
  "s0497": "黑角，水。",
  "s0498": "赤行窮兵之所終。",
