{
  "s0151": {
    "chinese": "郡不出鐵者，置小鐵官，使屬在所縣。」",
    "literal": "",
    "idiomatic": ""
  },
  "s0152": {
    "chinese": "使僅、咸陽乘傳舉行天下鹽鐵，作官府，除故鹽鐵家富者為吏。",
    "literal": "",
    "idiomatic": ""
  },
  "s0153": {
    "chinese": "吏益多賈人矣。",
    "literal": "",
    "idiomatic": ""
  },
  "s0154": {
    "chinese": "商賈以幣之變，多積貨逐利。",
    "literal": "",
    "idiomatic": ""
  },
  "s0155": {
    "chinese": "於是公卿言：「郡國頗被災害，貧民無產業者，募徙廣饒之地。",
    "literal": "",
    "idiomatic": ""
  },
  "s0156": {
    "chinese": "陛下損膳省用，出禁錢以振元元，寬貸，而民不齊出南畝，商賈滋眾。",
    "literal": "",
    "idiomatic": ""
  },
  "s0157": {
    "chinese": "貧者畜積無有，皆仰縣官。",
    "literal": "",
    "idiomatic": ""
  },
  "s0158": {
    "chinese": "異時算軺車賈人之嬢錢皆有差，請算如故。",
    "literal": "",
    "idiomatic": ""
  },
  "s0159": {
    "chinese": "諸賈人末作貰貸賣買，居邑貯積諸物，及商以取利者，雖無市籍，各以其物自占，率嬢錢二千而算一。",
    "literal": "",
    "idiomatic": ""
  },
  "s0160": {
    "chinese": "諸作有租及鑄，率嬢錢四千算一。",
    "literal": "",
    "idiomatic": ""
  },
  "s0161": {
    "chinese": "非吏比者、三老、北邊騎士，軺車一算；",
    "literal": "",
    "idiomatic": ""
  },
  "s0162": {
    "chinese": "商賈人軺車二算；",
    "literal": "",
    "idiomatic": ""
  },
  "s0163": {
    "chinese": "船五丈以上一算。",
    "literal": "",
    "idiomatic": ""
  },
  "s0164": {
    "chinese": "匿不自占，占不悉，戍邊一歲，沒入嬢錢。",
    "literal": "",
    "idiomatic": ""
  },
  "s0165": {
    "chinese": "有能告者，以其半畀之。",
    "literal": "",
    "idiomatic": ""
  },
  "s0166": {
    "chinese": "賈人有市籍，及家屬，皆無得名田，以便農。",
    "literal": "",
    "idiomatic": ""
  },
  "s0167": {
    "chinese": "敢犯令，沒入田貨。」",
    "literal": "",
    "idiomatic": ""
  },
  "s0168": {
    "chinese": "是時，豪富皆爭匿財，唯卜式數求入財以助縣官。",
    "literal": "",
    "idiomatic": ""
  },
  "s0169": {
    "chinese": "天子乃超拜式為中郎，賜爵左庶長，田十頃，布告天下，以風百姓。",
    "literal": "",
    "idiomatic": ""
  },
  "s0170": {
    "chinese": "初，式不願為官，上強拜之，稍遷至齊相。",
    "literal": "",
    "idiomatic": ""
  },
  "s0171": {
    "chinese": "語自在其傳。",
    "literal": "",
    "idiomatic": ""
  },
  "s0172": {
    "chinese": "孔僅使天下鑄作器，三年中至大司農，列於九卿。",
    "literal": "",
    "idiomatic": ""
  },
  "s0173": {
    "chinese": "而桑弘羊為大司農中丞，管諸會計事，稍稍置均輸以通貨物。",
    "literal": "",
    "idiomatic": ""
  },
  "s0174": {
    "chinese": "始令吏得入穀補官，郎至六百石。",
    "literal": "",
    "idiomatic": ""
  },
  "s0175": {
    "chinese": "自造白金五銖錢後五歲，而赦吏民之坐盜鑄金錢死者數十萬人。",
    "literal": "",
    "idiomatic": ""
  },
  "s0176": {
    "chinese": "其不發覺相殺者，不可勝計。",
    "literal": "",
    "idiomatic": ""
  },
  "s0177": {
    "chinese": "赦自出者百餘萬人。",
    "literal": "",
    "idiomatic": ""
  },
  "s0178": {
    "chinese": "然不能半自出，天下大氐無慮皆鑄金錢矣。",
    "literal": "",
    "idiomatic": ""
  },
  "s0179": {
    "chinese": "犯法者眾，吏不能盡誅，於是遣博士褚大、徐偃等分行郡國，舉并兼之徒守相為利者。",
    "literal": "",
    "idiomatic": ""
  },
  "s0180": {
    "chinese": "而御史大夫張湯方貴用事，減宣、杜周等為中丞，義縱、尹齊、王溫舒等用急刻為九卿，直指夏蘭之屬始出。",
    "literal": "",
    "idiomatic": ""
  },
  "s0181": {
    "chinese": "而大農顏異誅矣。",
    "literal": "",
    "idiomatic": ""
  },
  "s0182": {
    "chinese": "初，異為濟南亭長，以廉直稍遷至九卿。",
    "literal": "",
    "idiomatic": ""
  },
  "s0183": {
    "chinese": "上與湯既造白鹿皮幣，問異。",
    "literal": "",
    "idiomatic": ""
  },
  "s0184": {
    "chinese": "異曰：「今王侯朝賀以倉璧，直數千，而其皮薦反四十萬，本末不相稱。」",
    "literal": "",
    "idiomatic": ""
  },
  "s0185": {
    "chinese": "天子不說。",
    "literal": "",
    "idiomatic": ""
  },
  "s0186": {
    "chinese": "湯又與異有隙，及人有告異以它議，事下湯治。",
    "literal": "",
    "idiomatic": ""
  },
  "s0187": {
    "chinese": "異與客語，客語初令下有不便者，異不應，微反脣。",
    "literal": "",
    "idiomatic": ""
  },
  "s0188": {
    "chinese": "湯奏當異九卿見令不便，不入言而腹非，論死。",
    "literal": "",
    "idiomatic": ""
  },
  "s0189": {
    "chinese": "自是後有腹非之法比，而公卿大夫多諂諛取容。",
    "literal": "",
    "idiomatic": ""
  },
  "s0190": {
    "chinese": "天下既下嬢錢令而尊卜式，百姓終莫分財佐縣官，於是告嬢錢縱矣。",
    "literal": "",
    "idiomatic": ""
  },
  "s0191": {
    "chinese": "郡國鑄錢，民多姦鑄，錢多輕，而公卿請令京師鑄官赤仄，一當五，賦官用非赤仄不得行。",
    "literal": "",
    "idiomatic": ""
  },
  "s0192": {
    "chinese": "白金稍賤，民弗寶用，縣官以令禁之，無益，歲餘終廢不行。",
    "literal": "",
    "idiomatic": ""
  },
  "s0193": {
    "chinese": "是歲，湯死而民不思。",
    "literal": "",
    "idiomatic": ""
  },
  "s0194": {
    "chinese": "其後二歲，赤仄錢賤，民巧法用之，不便，又廢。",
    "literal": "",
    "idiomatic": ""
  },
  "s0195": {
    "chinese": "於是悉禁郡國毋鑄錢，專令上林三官鑄。",
    "literal": "",
    "idiomatic": ""
  },
  "s0196": {
    "chinese": "錢既多，而令天下非三官錢不得行，諸郡國前所鑄錢皆廢銷之，輸入其銅三官。",
    "literal": "",
    "idiomatic": ""
  },
  "s0197": {
    "chinese": "而民之鑄錢益少，計其費不能相當，唯真工大姦乃盜為之。",
    "literal": "",
    "idiomatic": ""
  },
  "s0198": {
    "chinese": "楊可告嬢遍天下，中家以上大氐皆遇告。",
    "literal": "",
    "idiomatic": ""
  },
  "s0199": {
    "chinese": "杜周治之，獄少反者。",
    "literal": "",
    "idiomatic": ""
  },
  "s0200": {
    "chinese": "乃分遣御史廷尉正監分曹往，往即治郡國嬢錢，得民財物以億計，奴婢以千萬數，田大縣數百頃，小縣百餘頃，宅亦如之。",
    "literal": "",
    "idiomatic": ""
  }
}