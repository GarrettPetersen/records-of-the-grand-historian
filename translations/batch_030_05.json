{
  "s0201": {
    "chinese": "日方南太白居其南，日方北太白居其北，為贏，侯王不寧，用兵進吉退凶。",
    "literal": "",
    "idiomatic": ""
  },
  "s0202": {
    "chinese": "日方南太白居其北，日方北太白居其南，為縮，侯王有憂，用兵退吉進凶。",
    "literal": "",
    "idiomatic": ""
  },
  "s0203": {
    "chinese": "當出不出，當入不入，為失舍，不有破軍，必有死王之墓，有亡國。",
    "literal": "",
    "idiomatic": ""
  },
  "s0204": {
    "chinese": "一曰，天下匽兵，野有兵者，所當之國大凶。",
    "literal": "",
    "idiomatic": ""
  },
  "s0205": {
    "chinese": "當出不出，未當入而入，天下匽兵，兵在外，入。",
    "literal": "",
    "idiomatic": ""
  },
  "s0206": {
    "chinese": "未當出而出，當入而不入，天下起兵，有至破國。",
    "literal": "",
    "idiomatic": ""
  },
  "s0207": {
    "chinese": "未當出而出，未當入而入，天下舉兵，所當之國亡。",
    "literal": "",
    "idiomatic": ""
  },
  "s0208": {
    "chinese": "當期而出，其國昌。",
    "literal": "",
    "idiomatic": ""
  },
  "s0209": {
    "chinese": "出東為東方，入為北方；",
    "literal": "",
    "idiomatic": ""
  },
  "s0210": {
    "chinese": "出西為西方，入為南方。",
    "literal": "",
    "idiomatic": ""
  },
  "s0211": {
    "chinese": "所居久，其國利；",
    "literal": "",
    "idiomatic": ""
  },
  "s0212": {
    "chinese": "易，其鄉凶。",
    "literal": "",
    "idiomatic": ""
  },
  "s0213": {
    "chinese": "入七日復出，將軍戰死。",
    "literal": "",
    "idiomatic": ""
  },
  "s0214": {
    "chinese": "入十日復出，相死之。",
    "literal": "",
    "idiomatic": ""
  },
  "s0215": {
    "chinese": "入又復出，人君惡之。",
    "literal": "",
    "idiomatic": ""
  },
  "s0216": {
    "chinese": "已出三日而復微入，三日乃復盛出，是為耎而伏，其下國有軍，其眾敗將北。",
    "literal": "",
    "idiomatic": ""
  },
  "s0217": {
    "chinese": "已入三日，又復微出，三日乃復盛入，其下國有憂，帥師雖眾，敵食其糧，用其兵，虜其帥。",
    "literal": "",
    "idiomatic": ""
  },
  "s0218": {
    "chinese": "出西方，失其行，夷狄敗；",
    "literal": "",
    "idiomatic": ""
  },
  "s0219": {
    "chinese": "出東方，失其行，中國敗。",
    "literal": "",
    "idiomatic": ""
  },
  "s0220": {
    "chinese": "一曰，出蚤為月食，晚為天祅及彗星，將發於亡道之國。",
    "literal": "",
    "idiomatic": ""
  },
  "s0221": {
    "chinese": "太白出而留桑榆間，病其下國。",
    "literal": "",
    "idiomatic": ""
  },
  "s0222": {
    "chinese": "上而疾，未盡期日過參天，病其對國。",
    "literal": "",
    "idiomatic": ""
  },
  "s0223": {
    "chinese": "太白經天，天下革，民更王，是為亂紀，人民流亡。",
    "literal": "",
    "idiomatic": ""
  },
  "s0224": {
    "chinese": "晝見與日爭明，彊國弱，小國彊，女主昌。",
    "literal": "",
    "idiomatic": ""
  },
  "s0225": {
    "chinese": "太白，兵象也。",
    "literal": "",
    "idiomatic": ""
  },
  "s0226": {
    "chinese": "出而高，用兵深吉淺凶；",
    "literal": "",
    "idiomatic": ""
  },
  "s0227": {
    "chinese": "埤，淺吉深凶。",
    "literal": "",
    "idiomatic": ""
  },
  "s0228": {
    "chinese": "行疾，用兵疾吉遲凶；",
    "literal": "",
    "idiomatic": ""
  },
  "s0229": {
    "chinese": "行遲，用兵遲吉疾凶。",
    "literal": "",
    "idiomatic": ""
  },
  "s0230": {
    "chinese": "角，敢戰吉，不敢戰凶；",
    "literal": "",
    "idiomatic": ""
  },
  "s0231": {
    "chinese": "擊角所指吉，逆之凶。",
    "literal": "",
    "idiomatic": ""
  },
  "s0232": {
    "chinese": "進退左右，用兵進退左右吉，靜凶。",
    "literal": "",
    "idiomatic": ""
  },
  "s0233": {
    "chinese": "圜以靜，用兵靜吉趮凶。",
    "literal": "",
    "idiomatic": ""
  },
  "s0234": {
    "chinese": "出則兵出，入則兵入。",
    "literal": "",
    "idiomatic": ""
  },
  "s0235": {
    "chinese": "象太白吉，反之凶。",
    "literal": "",
    "idiomatic": ""
  },
  "s0236": {
    "chinese": "赤角，戰。",
    "literal": "",
    "idiomatic": ""
  },
  "s0237": {
    "chinese": "太白者，猶軍也，而熒惑，憂也。",
    "literal": "",
    "idiomatic": ""
  },
  "s0238": {
    "chinese": "故熒惑從太白，軍憂；",
    "literal": "",
    "idiomatic": ""
  },
  "s0239": {
    "chinese": "離之，軍舒。",
    "literal": "",
    "idiomatic": ""
  },
  "s0240": {
    "chinese": "出太白之陰，有分軍；",
    "literal": "",
    "idiomatic": ""
  },
  "s0241": {
    "chinese": "出其陽，有偏將之戰。",
    "literal": "",
    "idiomatic": ""
  },
  "s0242": {
    "chinese": "當其行，太白還之，破軍殺將。",
    "literal": "",
    "idiomatic": ""
  },
  "s0243": {
    "chinese": "辰星，殺伐之氣，戰鬥之象也。",
    "literal": "",
    "idiomatic": ""
  },
  "s0244": {
    "chinese": "與太白俱出東方，皆赤而角，夷狄敗，中國勝；",
    "literal": "",
    "idiomatic": ""
  },
  "s0245": {
    "chinese": "與太白俱出西方，皆赤而角，中國敗，夷狄勝。",
    "literal": "",
    "idiomatic": ""
  },
  "s0246": {
    "chinese": "五星分天之中，積于東方，中國大利；",
    "literal": "",
    "idiomatic": ""
  },
  "s0247": {
    "chinese": "積于西方，夷狄用兵者利。",
    "literal": "",
    "idiomatic": ""
  },
  "s0248": {
    "chinese": "辰星不出，太白為客；",
    "literal": "",
    "idiomatic": ""
  },
  "s0249": {
    "chinese": "辰星出，太白為主人。",
    "literal": "",
    "idiomatic": ""
  },
  "s0250": {
    "chinese": "辰星與太白不相從，雖有軍不戰。",
    "literal": "",
    "idiomatic": ""
  }
}