  "s0201": "康王立十五年卒，子員立，是為郟敖。",
  "s0202": "康王寵弟公子圍、子比、子皙、棄疾。",
  "s0203": "郟敖三年，以其季父康王弟公子圍為令尹，主兵事。",
  "s0204": "四年，圍使鄭，道聞王疾而還。",
  "s0205": "十二月己酉，圍入問王疾，絞而弒之，遂殺其子莫及平夏。",
  "s0206": "使使赴於鄭。",
  "s0207": "伍舉問曰：「誰為後？」",
  "s0208": "對曰：「寡大夫圍。」",
  "s0209": "伍舉更曰：「共王之子圍為長。」",
  "s0210": "子比奔晉，而圍立，是為靈王。",
  "s0211": "靈王三年六月，楚使使告晉，欲會諸侯。",
  "s0212": "諸侯皆會楚于申。",
  "s0213": "伍舉曰：「昔夏啟有鈞臺之饗，商湯有景亳之命，周武王有盟津之誓，成王有岐陽之閒，康王有豐宮之朝，穆王有涂山之會，齊桓有召陵之師，晉文有踐土之盟，君其何用？」",
  "s0214": "靈王曰：「用桓公。」",
  "s0215": "時鄭子產在焉。",
  "s0216": "於是晉、宋、魯、衛不往。",
  "s0217": "靈王已盟，有驕色。",
  "s0218": "伍舉曰：「桀為有仍之會，有緡叛之。",
  "s0219": "紂為黎山之會，東夷叛之。",
  "s0220": "幽王為太室之盟，戎、翟叛之。",
  "s0221": "君其慎終！」",
  "s0223": "七月，楚以諸侯兵伐吳，圍朱方。",
  "s0224": "八月，克之，囚慶封，滅其族。",
  "s0225": "以封徇，曰：「無效齊慶封弒其君而弱其孤，以盟諸大夫！」",
  "s0226": "封反曰：「莫如楚共王庶子圍弒其君兄之子員而代之立！」",
  "s0227": "於是靈王使（棄）疾殺之。",
  "s0228": "七年，就章華臺，下令內亡人實之。",
  "s0229": "八年，使公子棄疾將兵滅陳。",
  "s0230": "十年，召蔡侯，醉而殺之。",
  "s0231": "使棄疾定蔡，因為陳蔡公。",
  "s0232": "十一年，伐徐以恐吳。",
  "s0233": "靈王次於乾豀以待之。",
  "s0234": "王曰：「齊、晉、魯、衛，其封皆受寶器，我獨不。",
  "s0235": "今吾使使周求鼎以為分，其予我乎？」",
  "s0236": "析父對曰：「其予君王哉！",
  "s0237": "昔我先王熊繹辟在荊山，蓽露藍蔞以處草莽，跋涉山林以事天子，唯是桃弧棘矢以共王事。",
  "s0238": "齊，王舅也；",
  "s0239": "晉及魯、衛，王母弟也：楚是以無分而彼皆有。",
  "s0240": "周今與四國服事君王，將惟命是從，豈敢愛鼎？」",
  "s0241": "靈王曰：「昔我皇祖伯父昆吾舊許是宅，今鄭人貪其田，不我予，今我求之，其予我乎？」",
  "s0242": "對曰：「周不愛鼎，鄭安敢愛田？」",
  "s0243": "靈王曰：「昔諸侯遠我而畏晉，今吾大城陳、蔡、不羹，賦皆千乘，諸侯畏我乎？」",
  "s0244": "對曰：「畏哉！」",
  "s0245": "靈王喜曰：「析父善言古事焉。」",
  "s0247": "十二年春，楚靈王樂乾豀，不能去也。",
  "s0248": "國人苦役。",
  "s0249": "初，靈王會兵於申，僇越大夫常壽過，殺蔡大夫觀起。",
  "s0250": "起子從亡在吳，乃勸吳王伐楚，為閒越大夫常壽過而作亂，為吳閒。",
  "s0251": "使矯公子棄疾命召公子比於晉，至蔡，與吳、越兵欲襲蔡。",
  "s0252": "令公子比見棄疾，與盟於鄧。",
  "s0253": "遂入殺靈王太子祿，立子比為王，公子子皙為令尹，棄疾為司馬。",
  "s0254": "先除王宮，觀從從師于乾豀，令楚眾曰：「國有王矣。",
  "s0255": "先歸，復爵邑田室。",
  "s0256": "後者遷之。」",
  "s0257": "楚眾皆潰，去靈王而歸。",
  "s0258": "靈王聞太子祿之死也，自投車下，而曰：「人之愛子亦如是乎？」",
  "s0259": "侍者曰：「甚是。」",
  "s0260": "王曰：「余殺人之子多矣，能無及此乎？」",
  "s0261": "右尹曰：「請待於郊以聽國人。」",
  "s0262": "王曰：「眾怒不可犯。」",
  "s0263": "曰：「且入大縣而乞師於諸侯。」",
  "s0264": "王曰：「皆叛矣。」",
  "s0265": "又曰：「且奔諸侯以聽大國之慮。」",
  "s0266": "王曰：「大福不再，祗取辱耳。」",
  "s0267": "於是王乘舟將欲入鄢。",
  "s0268": "右尹度王不用其計，懼俱死，亦去王亡。",
  "s0269": "靈王於是獨傍偟山中，野人莫敢入王。",
  "s0270": "王行遇其故鋗人，謂曰：「為我求食，我已不食三日矣。」",
  "s0271": "鋗人曰：「新王下法，有敢閒王從王者，罪及三族，且又無所得食。」",
  "s0272": "王因枕其股而臥。",
  "s0273": "鋗人又以土自代，逃去。",
  "s0274": "王覺而弗見，遂饑弗能起。",
  "s0275": "芋尹申無宇之子申亥曰：「吾父再犯王命，王弗誅，恩孰大焉！」",
  "s0276": "乃求王，遇王饑於釐澤，奉之以歸。",
  "s0277": "夏五月癸丑，王死申亥家，申亥以二女從死，并葬之。",
  "s0278": "是時楚國雖已立比為王，畏靈王復來，又不聞靈王死，故觀從謂初王比曰：「不殺棄疾，雖得國猶受禍。」",
  "s0279": "王曰：「余不忍。」",
  "s0280": "從曰：「人將忍王。」",
  "s0281": "王不聽，乃去。",
  "s0282": "棄疾歸。",
  "s0283": "國人每夜驚，曰：「靈王入矣！」",
  "s0284": "乙卯夜，棄疾使船人從江上走呼曰：「靈王至矣！」",
  "s0285": "國人愈驚。",
  "s0286": "又使曼成然告初王比及令尹子皙曰：「王至矣！",
  "s0287": "國人將殺君，司馬將至矣！",
  "s0288": "君蚤自圖，無取辱焉。",
  "s0289": "眾怒如水火，不可救也。」",
  "s0290": "初王及子皙遂自殺。",
  "s0291": "丙辰，棄疾即位為王，改名熊居，是為平王。",
  "s0292": "平王以詐弒兩王而自立，恐國人及諸侯叛之，乃施惠百姓。",
  "s0293": "復陳蔡之地而立其後如故，歸鄭之侵地。",
  "s0294": "存恤國中，修政教。",
  "s0295": "吳以楚亂故，獲五率以歸。",
  "s0296": "平王謂觀從：「恣爾所欲。」",
  "s0297": "欲為卜尹，王許之。",
  "s0298": "初，共王有寵子五人，無適立，乃望祭群神，請神決之，使主社稷，而陰與巴姬埋璧於室內，召五公子齋而入。",
  "s0299": "康王跨之，靈王肘加之，子比、子皙皆遠之。",
  "s0300": "平王幼，抱其上而拜，壓紐。",
  "s0301": "故康王以長立，至其子失之；",
  "s0302": "圍為靈王，及身而弒；",
