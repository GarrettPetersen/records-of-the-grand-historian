{
  "s0051": {
    "chinese": "於是師旅亟動，百姓罷敝，無伏節死難之誼。",
    "literal": "",
    "idiomatic": ""
  },
  "s0052": {
    "chinese": "孔子傷焉，曰：「以不教民戰，是謂棄之。」",
    "literal": "",
    "idiomatic": ""
  },
  "s0053": {
    "chinese": "故稱子路曰：「由也，千乘之國，可使治其賦也。」",
    "literal": "",
    "idiomatic": ""
  },
  "s0054": {
    "chinese": "而子路亦曰：「千乘之國，攝虖大國之間，加之以師旅，因之以饑饉，由也為之，比及三年，可使有勇，且知方也。」",
    "literal": "",
    "idiomatic": ""
  },
  "s0055": {
    "chinese": "治其賦兵教以禮誼之謂也。",
    "literal": "",
    "idiomatic": ""
  },
  "s0056": {
    "chinese": "春秋之後，滅弱吞小，並為戰國，稍增講武之禮，以為戲樂，用相夸視。",
    "literal": "",
    "idiomatic": ""
  },
  "s0057": {
    "chinese": "而秦更名角抵，先王之禮沒於淫樂中矣。",
    "literal": "",
    "idiomatic": ""
  },
  "s0058": {
    "chinese": "雄桀之士因勢輔時，作為權詐以相傾覆，吳有孫武，齊有孫臏，魏有吳起，秦有商鞅，皆禽敵立勝，垂著篇籍。",
    "literal": "",
    "idiomatic": ""
  },
  "s0059": {
    "chinese": "當此之時，合從連衡，轉相攻伐，代為雌雄。",
    "literal": "",
    "idiomatic": ""
  },
  "s0060": {
    "chinese": "齊愍以技擊彊，魏惠以武卒奮，秦昭以銳士勝。",
    "literal": "",
    "idiomatic": ""
  },
  "s0061": {
    "chinese": "世方爭於功利，而馳說者以孫、吳為宗。",
    "literal": "",
    "idiomatic": ""
  },
  "s0062": {
    "chinese": "時唯孫卿明於王道，而非之曰：「彼孫、吳者，上勢利而貴變詐；",
    "literal": "",
    "idiomatic": ""
  },
  "s0063": {
    "chinese": "施於暴亂昏嫚之國，君臣有間，上下離心，政謀不良，故可變而詐也。",
    "literal": "",
    "idiomatic": ""
  },
  "s0064": {
    "chinese": "夫仁人在上，為下所卬，猶子弟之衛父兄，若手足之扞頭目，何可當也？",
    "literal": "",
    "idiomatic": ""
  },
  "s0065": {
    "chinese": "鄰國望我，歡若親戚，芬若椒蘭，顧視其上，猶焚灼仇讎。",
    "literal": "",
    "idiomatic": ""
  },
  "s0066": {
    "chinese": "人情豈肯為其所惡而攻其所好哉？",
    "literal": "",
    "idiomatic": ""
  },
  "s0067": {
    "chinese": "故以桀攻桀，猶有巧拙；",
    "literal": "",
    "idiomatic": ""
  },
  "s0068": {
    "chinese": "以桀詐堯，若卵投石，夫何幸之有！",
    "literal": "",
    "idiomatic": ""
  },
  "s0069": {
    "chinese": "《詩》曰：『武王載旆，有虔秉鉞，如火烈烈，則莫我敢遏。』",
    "literal": "",
    "idiomatic": ""
  },
  "s0070": {
    "chinese": "言以仁誼綏民者，無敵於天下也。",
    "literal": "",
    "idiomatic": ""
  },
  "s0071": {
    "chinese": "若齊之技擊，得一首則受賜金。",
    "literal": "",
    "idiomatic": ""
  },
  "s0072": {
    "chinese": "事小敵鲧，則媮可用也；",
    "literal": "",
    "idiomatic": ""
  },
  "s0073": {
    "chinese": "事鉅敵堅，則渙然離矣。",
    "literal": "",
    "idiomatic": ""
  },
  "s0074": {
    "chinese": "是亡國之兵也。",
    "literal": "",
    "idiomatic": ""
  },
  "s0075": {
    "chinese": "魏氏武卒，衣三屬之甲，操十二石之弩，負矢五十丢，置戈其上，冠冑帶劍，贏三日之糧，日中而趨百里，中試則復其戶，利其田宅。",
    "literal": "",
    "idiomatic": ""
  },
  "s0076": {
    "chinese": "如此，則其地雖廣，其稅必寡，其氣力數年而衰。",
    "literal": "",
    "idiomatic": ""
  },
  "s0077": {
    "chinese": "是危國之兵也。",
    "literal": "",
    "idiomatic": ""
  },
  "s0078": {
    "chinese": "秦人，其生民也骥阨，其使民也酷烈。",
    "literal": "",
    "idiomatic": ""
  },
  "s0079": {
    "chinese": "劫之以勢，隱之以阨，狃之以賞慶，道之以刑罰，使其民所以要利於上者，非戰無由也。",
    "literal": "",
    "idiomatic": ""
  },
  "s0080": {
    "chinese": "功賞相長，五甲首而隸五家，是最為有數，故能四世有勝於天下。",
    "literal": "",
    "idiomatic": ""
  },
  "s0081": {
    "chinese": "然皆干賞蹈利之兵，庸徒鬻賣之道耳，未有安制矜節之理也。",
    "literal": "",
    "idiomatic": ""
  },
  "s0082": {
    "chinese": "故雖地廣兵彊，鰓鰓常恐天下之一合而共軋己也。",
    "literal": "",
    "idiomatic": ""
  },
  "s0083": {
    "chinese": "至乎齊桓、晉文之兵，可謂入其域而有節制矣，然猶未本仁義之統也。",
    "literal": "",
    "idiomatic": ""
  },
  "s0084": {
    "chinese": "故齊之技擊不可以遇魏之武卒，魏之武卒不可以直秦之銳士，秦之銳士不可以當桓、文之節制，桓、文之節制不可以敵湯、武之仁義。」",
    "literal": "",
    "idiomatic": ""
  },
  "s0085": {
    "chinese": "故曰：「善師者不陳，善陳者不戰，善戰者不敗，善敗者不亡。」",
    "literal": "",
    "idiomatic": ""
  },
  "s0086": {
    "chinese": "若夫舜修百僚，咎繇作士，命以「蠻夷猾夏，寇賊姦軌」，而刑無所用，所謂善師不陳者也。",
    "literal": "",
    "idiomatic": ""
  },
  "s0087": {
    "chinese": "湯、武征伐，陳師誓眾，而放禽桀、紂，所謂善陳不戰者也。",
    "literal": "",
    "idiomatic": ""
  },
  "s0088": {
    "chinese": "齊桓南服彊楚，使貢周室，北伐山戎，為燕開路，存亡繼絕，功為伯首，所謂善戰不敗者也。",
    "literal": "",
    "idiomatic": ""
  },
  "s0089": {
    "chinese": "楚昭王遭闔廬之禍，國滅出亡，父老送之。",
    "literal": "",
    "idiomatic": ""
  },
  "s0090": {
    "chinese": "王曰：「父老反矣！",
    "literal": "",
    "idiomatic": ""
  },
  "s0091": {
    "chinese": "何患無君？」",
    "literal": "",
    "idiomatic": ""
  },
  "s0092": {
    "chinese": "父老曰：「有君如是其賢也！」",
    "literal": "",
    "idiomatic": ""
  },
  "s0093": {
    "chinese": "相與從之。",
    "literal": "",
    "idiomatic": ""
  },
  "s0094": {
    "chinese": "或奔走赴秦，號哭請救，秦人憐之謂之出兵。",
    "literal": "",
    "idiomatic": ""
  },
  "s0095": {
    "chinese": "二國并力，遂走吳師，昭王返國，所謂善敗不亡者也。",
    "literal": "",
    "idiomatic": ""
  },
  "s0096": {
    "chinese": "若秦因四世之勝，據河山之阻，任用白起、王翦豺狼之徒，奮其爪牙，禽獵六國，以并天下。",
    "literal": "",
    "idiomatic": ""
  },
  "s0097": {
    "chinese": "窮武極詐，士民不附，卒隸之徒，還為敵讎，猋起雲合，果共軋之。",
    "literal": "",
    "idiomatic": ""
  },
  "s0098": {
    "chinese": "斯為下矣。",
    "literal": "",
    "idiomatic": ""
  },
  "s0099": {
    "chinese": "凡兵，所以存亡繼絕，救亂除害也。",
    "literal": "",
    "idiomatic": ""
  },
  "s0100": {
    "chinese": "故伊、呂之將，子孫有國，與商周並。",
    "literal": "",
    "idiomatic": ""
  }
}