{
  "s0051": {
    "chinese": "至宣帝時，琅邪王吉為諫大夫，又上疏言：「欲治之主不世出，公卿幸得遭遇其時，未有建萬世之長策，舉明主於三代之隆者也。",
    "literal": "",
    "idiomatic": ""
  },
  "s0052": {
    "chinese": "其務在於簿書斷獄聽訟而已，此非太平之基也。",
    "literal": "",
    "idiomatic": ""
  },
  "s0053": {
    "chinese": "今俗吏所以牧民者，非有禮義科指可世世通行者也，以意穿鑿，各取一切。",
    "literal": "",
    "idiomatic": ""
  },
  "s0054": {
    "chinese": "是以詐偽萌生，刑罰無極，質樸日消，恩愛寖薄。",
    "literal": "",
    "idiomatic": ""
  },
  "s0055": {
    "chinese": "孔子曰『安上治民，莫善於禮』，非空言也。",
    "literal": "",
    "idiomatic": ""
  },
  "s0056": {
    "chinese": "願與大臣延及儒生，述舊禮，明王制，驅一世之民，濟之仁壽之域，則俗何以不若成康？",
    "literal": "",
    "idiomatic": ""
  },
  "s0057": {
    "chinese": "壽何以不若高宗？」",
    "literal": "",
    "idiomatic": ""
  },
  "s0058": {
    "chinese": "上不納其言，吉以病去。",
    "literal": "",
    "idiomatic": ""
  },
  "s0059": {
    "chinese": "至成帝時，犍為郡於水濱得古磬十六枚，議者以為殒祥。",
    "literal": "",
    "idiomatic": ""
  },
  "s0060": {
    "chinese": "劉向因是說上：「宜興辟雍，設庠序，陳禮樂，隆雅頌之聲，盛揖攘之容，以風化天下。",
    "literal": "",
    "idiomatic": ""
  },
  "s0061": {
    "chinese": "如此而不治者，未之有也。",
    "literal": "",
    "idiomatic": ""
  },
  "s0062": {
    "chinese": "或曰，不能具禮。",
    "literal": "",
    "idiomatic": ""
  },
  "s0063": {
    "chinese": "禮以養人為本，如有過差，是過而養人也。",
    "literal": "",
    "idiomatic": ""
  },
  "s0064": {
    "chinese": "刑罰之過，或至死傷。",
    "literal": "",
    "idiomatic": ""
  },
  "s0065": {
    "chinese": "今之刑，非皋陶之法也，而有司請定法，削則削，筆則筆，救時務也。",
    "literal": "",
    "idiomatic": ""
  },
  "s0066": {
    "chinese": "至於禮樂，則曰不敢，是敢於殺人不敢於養人也。",
    "literal": "",
    "idiomatic": ""
  },
  "s0067": {
    "chinese": "為其俎豆筦弦之間小不備，因是絕而不為，是去小不備而就大不備，大不備或莫甚焉。",
    "literal": "",
    "idiomatic": ""
  },
  "s0068": {
    "chinese": "夫教化之比於刑法，刑法輕，是舍所重而急所輕也。",
    "literal": "",
    "idiomatic": ""
  },
  "s0069": {
    "chinese": "且教化，所恃以為治也，刑法所以助治也。",
    "literal": "",
    "idiomatic": ""
  },
  "s0070": {
    "chinese": "今廢所恃而獨立其所助，非所以致太平也。",
    "literal": "",
    "idiomatic": ""
  },
  "s0071": {
    "chinese": "自京師有誖逆不順之子孫，至於陷大辟受刑戮者不絕，繇不習五常之道也。",
    "literal": "",
    "idiomatic": ""
  },
  "s0072": {
    "chinese": "夫承千歲之衰周，繼暴秦之餘敝，民漸漬惡俗，貪饕險詖，不閑義理，不示以大化，而獨敺以刑罰，終已不改。",
    "literal": "",
    "idiomatic": ""
  },
  "s0073": {
    "chinese": "故曰：『",
    "literal": "",
    "idiomatic": ""
  },
  "s0074": {
    "chinese": "導之以禮樂，而民和睦。』",
    "literal": "",
    "idiomatic": ""
  },
  "s0075": {
    "chinese": "初，叔孫通將制定禮儀，見非於齊魯之士，然卒為漢儒宗，業垂後嗣，斯成法也。」",
    "literal": "",
    "idiomatic": ""
  },
  "s0076": {
    "chinese": "成帝以向言下公卿議，會向病卒，丞相大司空奏請立辟雍。",
    "literal": "",
    "idiomatic": ""
  },
  "s0077": {
    "chinese": "案行長安城南，營表未作，遭成帝崩，群臣引以定諡。",
    "literal": "",
    "idiomatic": ""
  },
  "s0078": {
    "chinese": "及王莽為宰衡，欲燿眾庶，遂興辟廱，因以篡位，海內畔之。",
    "literal": "",
    "idiomatic": ""
  },
  "s0079": {
    "chinese": "世祖受命中興，撥亂反正，改定京師于土中。",
    "literal": "",
    "idiomatic": ""
  },
  "s0080": {
    "chinese": "即位三十年，四夷賓服，百姓家給，政教清明，乃營立明堂、辟廱。",
    "literal": "",
    "idiomatic": ""
  },
  "s0081": {
    "chinese": "顯宗即位，躬行其禮，宗祀光武皇帝于明堂，養三老五更於辟廱，威儀既盛美矣。",
    "literal": "",
    "idiomatic": ""
  },
  "s0082": {
    "chinese": "然德化未流洽者，禮樂未具，群下無所誦說，而庠序尚未設之故也。",
    "literal": "",
    "idiomatic": ""
  },
  "s0083": {
    "chinese": "孔子曰：「辟如為山，未成一匱，止，吾止也。」",
    "literal": "",
    "idiomatic": ""
  },
  "s0084": {
    "chinese": "今叔孫通所撰禮儀，與律令同錄，臧於理官，法家又復不傳。",
    "literal": "",
    "idiomatic": ""
  },
  "s0085": {
    "chinese": "漢典寢而不著，民臣莫有言者。",
    "literal": "",
    "idiomatic": ""
  },
  "s0086": {
    "chinese": "又通沒之後，河間獻王采禮樂古事，稍稍增輯，至五百餘篇。",
    "literal": "",
    "idiomatic": ""
  },
  "s0087": {
    "chinese": "今學者不能昭見，但推士禮以及天子，說義又頗謬異，故君臣長幼交接之道娅以不章。",
    "literal": "",
    "idiomatic": ""
  },
  "s0088": {
    "chinese": "樂者，聖人之所樂也，而可以善民心。",
    "literal": "",
    "idiomatic": ""
  },
  "s0089": {
    "chinese": "其感人深，其移風易俗易，故先王著其教焉。",
    "literal": "",
    "idiomatic": ""
  },
  "s0090": {
    "chinese": "夫民有血氣心知之性，而無哀樂喜怒之常，應感而動，然後心術形焉。",
    "literal": "",
    "idiomatic": ""
  },
  "s0091": {
    "chinese": "是以纖微虍瘁一作「衰」之音作，而民思憂；",
    "literal": "",
    "idiomatic": ""
  },
  "s0092": {
    "chinese": "闡諧嫚易之音作，而民康樂；",
    "literal": "",
    "idiomatic": ""
  },
  "s0093": {
    "chinese": "麤厲猛奮之音作，而民剛毅；",
    "literal": "",
    "idiomatic": ""
  },
  "s0094": {
    "chinese": "廉直正誠之音作，而民肅敬；",
    "literal": "",
    "idiomatic": ""
  },
  "s0095": {
    "chinese": "寬裕和順之音作，而民慈愛；",
    "literal": "",
    "idiomatic": ""
  },
  "s0096": {
    "chinese": "流辟邪散之音作，而民淫亂。",
    "literal": "",
    "idiomatic": ""
  },
  "s0097": {
    "chinese": "先王恥其亂也，故制雅頌之聲，本之情性，稽之度數，制之禮儀，合生氣之和，導五常之行，使之陽而不散，陰而不集，剛氣不怒，柔氣不懾，四暢交於中，而發作於外，皆安其位而不相奪也，足以感動人之善心而，不使邪氣得接焉，是先王立樂之方也。",
    "literal": "",
    "idiomatic": ""
  },
  "s0098": {
    "chinese": "王者未作樂之時，因先王之樂以教化百姓，說樂其俗，然後改作，以章功德。",
    "literal": "",
    "idiomatic": ""
  },
  "s0099": {
    "chinese": "《易》曰：「先王以作樂崇德，殷薦之上帝，以配祖考。」",
    "literal": "",
    "idiomatic": ""
  },
  "s0100": {
    "chinese": "昔黃帝作咸池，顓頊作六莖，帝嚳作五英，堯作大章，舜作招，禹作夏，湯作濩，武王作武，周公作勺。",
    "literal": "",
    "idiomatic": ""
  }
}