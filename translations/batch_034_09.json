{
  "s0401": {
    "chinese": "時膠東、膠西、濟南、齊四主有舉兵反謀，謀由吳王濞起，連楚、趙，凡七國。",
    "literal": "",
    "idiomatic": ""
  },
  "s0402": {
    "chinese": "下密，縣居四齊之中；",
    "literal": "",
    "idiomatic": ""
  },
  "s0403": {
    "chinese": "角，兵象，上鄉者也；",
    "literal": "",
    "idiomatic": ""
  },
  "s0404": {
    "chinese": "老人，吳王象也；",
    "literal": "",
    "idiomatic": ""
  },
  "s0405": {
    "chinese": "年七十，七國象也。",
    "literal": "",
    "idiomatic": ""
  },
  "s0406": {
    "chinese": "天戒若曰，人不當生角，猶諸侯不當舉兵以鄉京師也；",
    "literal": "",
    "idiomatic": ""
  },
  "s0407": {
    "chinese": "禍從老人生，七國俱敗云。",
    "literal": "",
    "idiomatic": ""
  },
  "s0408": {
    "chinese": "諸侯不寤，明年吳王先起，諸侯從之，七國俱滅。",
    "literal": "",
    "idiomatic": ""
  },
  "s0409": {
    "chinese": "京房易傳曰：「冢宰專政，厥妖人生角。」",
    "literal": "",
    "idiomatic": ""
  },
  "s0410": {
    "chinese": "成帝建始三年十月丁未，京師相驚，言大水至。",
    "literal": "",
    "idiomatic": ""
  },
  "s0411": {
    "chinese": "渭水虒上小女陳持弓年九歲，走入橫城門，入未央宮尚方掖門，殿門門衛戶者莫見，至句盾禁中而覺得。",
    "literal": "",
    "idiomatic": ""
  },
  "s0412": {
    "chinese": "民以水相驚者，陰氣盛也。",
    "literal": "",
    "idiomatic": ""
  },
  "s0413": {
    "chinese": "小女而入宮殿中者，下人將因女寵而居有宮室之象也。",
    "literal": "",
    "idiomatic": ""
  },
  "s0414": {
    "chinese": "名曰持弓，有似周家览弧之祥。",
    "literal": "",
    "idiomatic": ""
  },
  "s0415": {
    "chinese": "《易》曰：「弧矢之利，以威天下。」",
    "literal": "",
    "idiomatic": ""
  },
  "s0416": {
    "chinese": "是時，帝母王太后弟鳳始為上將，秉國政，天知其後將威天下而入宮室，故象先見也。",
    "literal": "",
    "idiomatic": ""
  },
  "s0417": {
    "chinese": "其後，王氏兄弟父子五侯秉權，至莽卒篡天下，蓋陳氏之後云。",
    "literal": "",
    "idiomatic": ""
  },
  "s0418": {
    "chinese": "京房易傳曰：「妖言動眾，茲謂不信，路將亡人，司馬死。」",
    "literal": "",
    "idiomatic": ""
  },
  "s0419": {
    "chinese": "成帝綏和二年八月庚申，鄭通里男子王褒衣絳衣小冠，帶劍入北司馬門殿東門，上前殿，入非常室中，解帷組結佩之，招前殿署長業等曰：「天帝令我居此。」",
    "literal": "",
    "idiomatic": ""
  },
  "s0420": {
    "chinese": "業等收縛考問，褒故公車大誰卒，病狂易，不自知入宮狀，下獄死。",
    "literal": "",
    "idiomatic": ""
  },
  "s0421": {
    "chinese": "是時王莽為大司馬，哀帝即位，莽乞骸骨就第，天知其必不退，故因是而見象也。",
    "literal": "",
    "idiomatic": ""
  },
  "s0422": {
    "chinese": "姓名章服甚明，徑上前殿路寢，入室取組而佩之，稱天帝命，然時人莫察。",
    "literal": "",
    "idiomatic": ""
  },
  "s0423": {
    "chinese": "後莽就國，天下冤之，哀帝徵莽還京師。",
    "literal": "",
    "idiomatic": ""
  },
  "s0424": {
    "chinese": "明年帝崩，莽復為大司馬，因是而篡國。",
    "literal": "",
    "idiomatic": ""
  },
  "s0428": {
    "chinese": "不信我言，視門樞下，當有白髮。」",
    "literal": "",
    "idiomatic": ""
  },
  "s0429": {
    "chinese": "至秋止。",
    "literal": "",
    "idiomatic": ""
  },
  "s0430": {
    "chinese": "是時帝祖母傅太后驕，與政事，故杜鄴對曰：「春秋災異，以指象為言語。",
    "literal": "",
    "idiomatic": ""
  },
  "s0431": {
    "chinese": "籌，所以紀數。",
    "literal": "",
    "idiomatic": ""
  },
  "s0432": {
    "chinese": "民，陰，水類也。",
    "literal": "",
    "idiomatic": ""
  },
  "s0433": {
    "chinese": "水以東流為順走，而西行，反類逆上。",
    "literal": "",
    "idiomatic": ""
  },
  "s0434": {
    "chinese": "象數度放溢，妄以相予，違忤民心之應也。",
    "literal": "",
    "idiomatic": ""
  },
  "s0435": {
    "chinese": "西王母，婦人之稱。",
    "literal": "",
    "idiomatic": ""
  },
  "s0436": {
    "chinese": "博弈，男子之事。",
    "literal": "",
    "idiomatic": ""
  },
  "s0437": {
    "chinese": "於街巷仟伯，明離闑內，與疆外。",
    "literal": "",
    "idiomatic": ""
  },
  "s0438": {
    "chinese": "臨事盤樂，炕陽之意。",
    "literal": "",
    "idiomatic": ""
  },
  "s0439": {
    "chinese": "白髮，衰年之象，體尊性弱，難理易亂。",
    "literal": "",
    "idiomatic": ""
  },
  "s0440": {
    "chinese": "門，人之所由；",
    "literal": "",
    "idiomatic": ""
  },
  "s0441": {
    "chinese": "樞，其要也。",
    "literal": "",
    "idiomatic": ""
  },
  "s0442": {
    "chinese": "居人之所由，制持其要也。",
    "literal": "",
    "idiomatic": ""
  },
  "s0443": {
    "chinese": "其明甚者。",
    "literal": "",
    "idiomatic": ""
  },
  "s0444": {
    "chinese": "今外家丁、傅並侍帷幄，布於列位，有罪惡者不坐辜罰，亡功能者畢受官爵。",
    "literal": "",
    "idiomatic": ""
  },
  "s0445": {
    "chinese": "皇甫、三桓，詩人所刺，春秋所譏，亡以甚此。",
    "literal": "",
    "idiomatic": ""
  },
  "s0446": {
    "chinese": "指象昭昭，以覺聖朝，柰何不應！」",
    "literal": "",
    "idiomatic": ""
  },
  "s0447": {
    "chinese": "後哀帝崩，成帝母王太后臨朝，王莽為大司馬，誅滅丁、傅。",
    "literal": "",
    "idiomatic": ""
  },
  "s0448": {
    "chinese": "一曰丁、傅所亂者小，此異乃王太后、莽之應云。",
    "literal": "",
    "idiomatic": ""
  }
}