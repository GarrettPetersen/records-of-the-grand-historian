{
  "s0101": {
    "chinese": "周既克殷，監於二代而損益之，定官分職，改禹徐、梁二州合之於雍、青，分冀州之地以為幽、并。",
    "literal": "",
    "idiomatic": ""
  },
  "s0102": {
    "chinese": "故周官有職方氏，掌天下之地，辯九州之國。",
    "literal": "",
    "idiomatic": ""
  },
  "s0103": {
    "chinese": "東南曰揚州：其山曰會稽，藪曰具區，川曰三江，寖曰五湖；",
    "literal": "",
    "idiomatic": ""
  },
  "s0104": {
    "chinese": "其利金、錫、竹箭；",
    "literal": "",
    "idiomatic": ""
  },
  "s0105": {
    "chinese": "民二男五女；",
    "literal": "",
    "idiomatic": ""
  },
  "s0106": {
    "chinese": "畜宜鳥獸，穀宜稻。",
    "literal": "",
    "idiomatic": ""
  },
  "s0107": {
    "chinese": "正南曰荊州：其山曰衡，藪曰雲夢，川曰江、漢，寖曰潁、湛；",
    "literal": "",
    "idiomatic": ""
  },
  "s0108": {
    "chinese": "其利丹、銀、齒、革；",
    "literal": "",
    "idiomatic": ""
  },
  "s0109": {
    "chinese": "民一男二女；",
    "literal": "",
    "idiomatic": ""
  },
  "s0110": {
    "chinese": "畜及穀宜，與揚州同。",
    "literal": "",
    "idiomatic": ""
  },
  "s0111": {
    "chinese": "河南曰豫州：其山曰華，藪曰圃田，川曰滎、雒，簧曰波、溠；",
    "literal": "",
    "idiomatic": ""
  },
  "s0112": {
    "chinese": "其利林、漆、絲枲；",
    "literal": "",
    "idiomatic": ""
  },
  "s0113": {
    "chinese": "民二男三女；",
    "literal": "",
    "idiomatic": ""
  },
  "s0114": {
    "chinese": "畜宜六擾，其穀宜五種。",
    "literal": "",
    "idiomatic": ""
  },
  "s0115": {
    "chinese": "正東曰青州：其山曰沂，藪曰孟諸，川曰淮、泗，寖曰沂、沭；",
    "literal": "",
    "idiomatic": ""
  },
  "s0116": {
    "chinese": "其利蒲、魚；",
    "literal": "",
    "idiomatic": ""
  },
  "s0117": {
    "chinese": "民二男三女；",
    "literal": "",
    "idiomatic": ""
  },
  "s0118": {
    "chinese": "其畜宜雞、狗，穀宜稻、麥。",
    "literal": "",
    "idiomatic": ""
  },
  "s0119": {
    "chinese": "河東曰兗州：其山曰岱，藪曰泰野，其川曰河、泲，浸曰盧、濰；",
    "literal": "",
    "idiomatic": ""
  },
  "s0120": {
    "chinese": "其利蒲、魚；",
    "literal": "",
    "idiomatic": ""
  },
  "s0121": {
    "chinese": "民二男三女；",
    "literal": "",
    "idiomatic": ""
  },
  "s0122": {
    "chinese": "其畜宜六擾，穀宜四種。",
    "literal": "",
    "idiomatic": ""
  },
  "s0123": {
    "chinese": "正西曰雍州：其山曰嶽，藪曰弦蒲，川曰涇、汭，其浸曰渭、洛；",
    "literal": "",
    "idiomatic": ""
  },
  "s0124": {
    "chinese": "其利玉、石；",
    "literal": "",
    "idiomatic": ""
  },
  "s0125": {
    "chinese": "其民三男二女；",
    "literal": "",
    "idiomatic": ""
  },
  "s0126": {
    "chinese": "畜宜牛、馬，穀宜黍、稷。",
    "literal": "",
    "idiomatic": ""
  },
  "s0127": {
    "chinese": "東北曰幽州：其山曰醫無閭，藪曰豯養，川曰河、泲，浸曰菑、時；",
    "literal": "",
    "idiomatic": ""
  },
  "s0128": {
    "chinese": "其利魚、鹽；",
    "literal": "",
    "idiomatic": ""
  },
  "s0129": {
    "chinese": "民一男三女；",
    "literal": "",
    "idiomatic": ""
  },
  "s0130": {
    "chinese": "畜宜四擾，穀宜三種。",
    "literal": "",
    "idiomatic": ""
  },
  "s0131": {
    "chinese": "河內曰冀州：其山曰霍，藪曰揚紆，川曰漳，浸曰汾、潞；",
    "literal": "",
    "idiomatic": ""
  },
  "s0132": {
    "chinese": "其利松、柏；",
    "literal": "",
    "idiomatic": ""
  },
  "s0133": {
    "chinese": "民五男三女；",
    "literal": "",
    "idiomatic": ""
  },
  "s0134": {
    "chinese": "畜宜牛、羊，穀宜黍、稷。",
    "literal": "",
    "idiomatic": ""
  },
  "s0135": {
    "chinese": "正北曰并州：其山曰恆山，藪曰昭餘祁，川曰虖池、嘔夷，浸曰淶、易；",
    "literal": "",
    "idiomatic": ""
  },
  "s0136": {
    "chinese": "其利布帛；",
    "literal": "",
    "idiomatic": ""
  },
  "s0137": {
    "chinese": "民二男三女；",
    "literal": "",
    "idiomatic": ""
  },
  "s0138": {
    "chinese": "畜宜五擾，穀宜五種。",
    "literal": "",
    "idiomatic": ""
  },
  "s0139": {
    "chinese": "而保章氏掌天文，以星土辯九州之地，所封封域皆有分星，以視吉凶。",
    "literal": "",
    "idiomatic": ""
  },
  "s0140": {
    "chinese": "周爵五等，而土三等：公、侯百里，伯七十里，子、男五十里。",
    "literal": "",
    "idiomatic": ""
  },
  "s0141": {
    "chinese": "不滿為附庸，蓋千八百國。",
    "literal": "",
    "idiomatic": ""
  },
  "s0142": {
    "chinese": "而太昊、黃帝之後，唐、虞侯伯猶存，帝王圖籍相踵而可知。",
    "literal": "",
    "idiomatic": ""
  },
  "s0143": {
    "chinese": "周室既衰，禮樂征伐自諸侯出，轉相吞滅，數百年間，列國秏盡。",
    "literal": "",
    "idiomatic": ""
  },
  "s0144": {
    "chinese": "至春秋時，尚有數十國，五伯迭興，總其盟會。",
    "literal": "",
    "idiomatic": ""
  },
  "s0145": {
    "chinese": "陵夷至於戰國，天下分而為七，合從連衡，經數十年。",
    "literal": "",
    "idiomatic": ""
  },
  "s0146": {
    "chinese": "秦遂并兼四海。",
    "literal": "",
    "idiomatic": ""
  },
  "s0147": {
    "chinese": "以為周制微弱，終為諸侯所喪，故不立尺土之封，分天下為郡縣，盪滅前聖之苗裔，靡有孑遺者矣。",
    "literal": "",
    "idiomatic": ""
  },
  "s0148": {
    "chinese": "漢興，因秦制度，崇恩德，行簡易，以撫海內。",
    "literal": "",
    "idiomatic": ""
  },
  "s0149": {
    "chinese": "至武帝攘卻胡、越，開地斥境，南置交阯，北置朔方之州，兼徐、梁、幽、并夏、周之制，改雍曰涼，改梁曰益，凡十三郡，置刺史。",
    "literal": "",
    "idiomatic": ""
  },
  "s0150": {
    "chinese": "先王之跡既遠，地名又數改易，是以采獲舊聞，考跡詩書，推表山川，以綴禹貢、周官、春秋，下及戰國、秦、漢焉。",
    "literal": "",
    "idiomatic": ""
  }
}