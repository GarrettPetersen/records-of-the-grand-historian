{
  "s0601": {
    "chinese": "一曰，石，陰類也，陰持高節，臣將危君，趙高、李斯之象也。",
    "literal": "",
    "idiomatic": ""
  },
  "s0602": {
    "chinese": "始皇不畏戒自省，反夷滅其旁民，而燔燒其石。",
    "literal": "",
    "idiomatic": ""
  },
  "s0603": {
    "chinese": "是歲始皇死，後三年而秦滅。",
    "literal": "",
    "idiomatic": ""
  },
  "s0604": {
    "chinese": "孝昭元鳳三年正月，泰山萊蕪山南匈匈有數千人聲。",
    "literal": "",
    "idiomatic": ""
  },
  "s0605": {
    "chinese": "民視之，有大石自立，高丈五尺，大四十八圍，入地深八尺，三石為足。",
    "literal": "",
    "idiomatic": ""
  },
  "s0606": {
    "chinese": "石立處，有白烏數千集其旁。",
    "literal": "",
    "idiomatic": ""
  },
  "s0607": {
    "chinese": "眭孟以為石陰類，下民象，泰山岱宗之嶽，王者易姓告代之處，當有庶人為天子者。",
    "literal": "",
    "idiomatic": ""
  },
  "s0608": {
    "chinese": "孟坐伏誅。",
    "literal": "",
    "idiomatic": ""
  },
  "s0609": {
    "chinese": "京房易傳曰：「『",
    "literal": "",
    "idiomatic": ""
  },
  "s0610": {
    "chinese": "復，崩來無咎。』",
    "literal": "",
    "idiomatic": ""
  },
  "s0611": {
    "chinese": "自上下者為崩，厥應泰山之石顛而下，聖人受命人君虜。」",
    "literal": "",
    "idiomatic": ""
  },
  "s0612": {
    "chinese": "又曰：「石立如人，庶士為天下雄。",
    "literal": "",
    "idiomatic": ""
  },
  "s0613": {
    "chinese": "立於山，同姓；",
    "literal": "",
    "idiomatic": ""
  },
  "s0614": {
    "chinese": "平地，異姓。",
    "literal": "",
    "idiomatic": ""
  },
  "s0615": {
    "chinese": "立於水，聖人；",
    "literal": "",
    "idiomatic": ""
  },
  "s0616": {
    "chinese": "於澤，小人。」",
    "literal": "",
    "idiomatic": ""
  },
  "s0617": {
    "chinese": "天漢元年三月，天雨白毛；",
    "literal": "",
    "idiomatic": ""
  },
  "s0618": {
    "chinese": "三年八月，天雨白氂。",
    "literal": "",
    "idiomatic": ""
  },
  "s0619": {
    "chinese": "京房易傳曰：「前樂後憂，厥妖天雨羽。」",
    "literal": "",
    "idiomatic": ""
  },
  "s0620": {
    "chinese": "又曰：「邪人進，賢人逃，天雨毛。」",
    "literal": "",
    "idiomatic": ""
  },
  "s0621": {
    "chinese": "史記周威烈王二十三年，九鼎震。",
    "literal": "",
    "idiomatic": ""
  },
  "s0622": {
    "chinese": "金震，木動之也。",
    "literal": "",
    "idiomatic": ""
  },
  "s0623": {
    "chinese": "是時周室衰微，刑重而虐，號令不從，以亂金氣。",
    "literal": "",
    "idiomatic": ""
  },
  "s0624": {
    "chinese": "鼎者，宗廟之寶器也。",
    "literal": "",
    "idiomatic": ""
  },
  "s0625": {
    "chinese": "宗廟將廢，寶鼎將遷，故震動也。",
    "literal": "",
    "idiomatic": ""
  },
  "s0626": {
    "chinese": "是歲晉三卿韓、魏、趙篡晉君而分其地，威烈王命以為諸侯。",
    "literal": "",
    "idiomatic": ""
  },
  "s0627": {
    "chinese": "天子不恤同姓，而爵其賊臣，天下不附矣。",
    "literal": "",
    "idiomatic": ""
  },
  "s0628": {
    "chinese": "後三世，周致德祚於秦。",
    "literal": "",
    "idiomatic": ""
  },
  "s0629": {
    "chinese": "其後秦遂滅周，而取九鼎。",
    "literal": "",
    "idiomatic": ""
  },
  "s0630": {
    "chinese": "九鼎之震，木沴金，失眾甚。",
    "literal": "",
    "idiomatic": ""
  },
  "s0634": {
    "chinese": "故谷永對曰：「章城門通路寢之路，函谷關距山東之險，城門關守國之固，固將去焉，故牡飛也。」",
    "literal": "",
    "idiomatic": ""
  }
}