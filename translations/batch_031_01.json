{
  "s0001": {
    "chinese": "《易》曰：「天垂象，見吉凶，聖人象之；",
    "literal": "",
    "idiomatic": ""
  },
  "s0002": {
    "chinese": "河出圖，雒出書，聖人則之。」",
    "literal": "",
    "idiomatic": ""
  },
  "s0003": {
    "chinese": "劉歆以為虙羲氏繼天而王，受河圖，則而畫之，八卦是也；",
    "literal": "",
    "idiomatic": ""
  },
  "s0004": {
    "chinese": "禹治洪水，賜雒書，法而陳之，洪範是也。",
    "literal": "",
    "idiomatic": ""
  },
  "s0005": {
    "chinese": "聖人行其道而寶其真。",
    "literal": "",
    "idiomatic": ""
  },
  "s0006": {
    "chinese": "降及于殷，箕子在父師位而典之。",
    "literal": "",
    "idiomatic": ""
  },
  "s0007": {
    "chinese": "周既克殷，以箕子歸，武王親虛己而問焉。",
    "literal": "",
    "idiomatic": ""
  },
  "s0008": {
    "chinese": "故經曰：「惟十有三祀，王訪于箕子，王乃言曰：『烏呼，箕子！",
    "literal": "",
    "idiomatic": ""
  },
  "s0009": {
    "chinese": "惟天陰騭下民，相協厥居，我不知其彝倫逌敘。』",
    "literal": "",
    "idiomatic": ""
  },
  "s0010": {
    "chinese": "箕子乃言曰：『我聞在昔，鯀讯洪水，汨陳其五行，帝乃震怒，弗畀洪範九疇，彝倫逌斁。",
    "literal": "",
    "idiomatic": ""
  },
  "s0011": {
    "chinese": "鯀則殛死，禹乃嗣興，天乃錫禹洪範九疇，彝倫逌敘。』」",
    "literal": "",
    "idiomatic": ""
  },
  "s0012": {
    "chinese": "此武王問雒書於箕子，箕子對禹得雒書之意也。",
    "literal": "",
    "idiomatic": ""
  },
  "s0013": {
    "chinese": "「初一曰五行；",
    "literal": "",
    "idiomatic": ""
  },
  "s0014": {
    "chinese": "次二曰羞用五事；",
    "literal": "",
    "idiomatic": ""
  },
  "s0015": {
    "chinese": "次三曰農用八政；",
    "literal": "",
    "idiomatic": ""
  },
  "s0016": {
    "chinese": "次四曰渖用五紀；",
    "literal": "",
    "idiomatic": ""
  },
  "s0017": {
    "chinese": "次五曰建用皇極；",
    "literal": "",
    "idiomatic": ""
  },
  "s0018": {
    "chinese": "次六曰艾用三德；",
    "literal": "",
    "idiomatic": ""
  },
  "s0019": {
    "chinese": "次七曰明用稽疑；",
    "literal": "",
    "idiomatic": ""
  },
  "s0020": {
    "chinese": "次八曰念用庶徵；",
    "literal": "",
    "idiomatic": ""
  },
  "s0021": {
    "chinese": "次九曰嚮用五福，畏用六極。」",
    "literal": "",
    "idiomatic": ""
  },
  "s0022": {
    "chinese": "凡此六十五字，皆雒書本文，所謂天乃錫禹大法九章常事所次者也。",
    "literal": "",
    "idiomatic": ""
  },
  "s0023": {
    "chinese": "以為河圖、雒書相為經緯，八卦、九章相為表裏。",
    "literal": "",
    "idiomatic": ""
  },
  "s0024": {
    "chinese": "昔殷道弛，文王演周易；",
    "literal": "",
    "idiomatic": ""
  },
  "s0025": {
    "chinese": "周道敝，孔子述春秋。",
    "literal": "",
    "idiomatic": ""
  },
  "s0026": {
    "chinese": "則乾坤之陰陽，效洪範之咎徵，天人之道粲然著矣。",
    "literal": "",
    "idiomatic": ""
  },
  "s0027": {
    "chinese": "漢興，承秦滅學之後，景、武之世，董仲舒治公羊春秋，始推陰陽，為儒者宗。",
    "literal": "",
    "idiomatic": ""
  },
  "s0028": {
    "chinese": "宣、元之後，劉向治穀梁春秋，數其禍福，傳以洪範，與仲舒錯。",
    "literal": "",
    "idiomatic": ""
  },
  "s0029": {
    "chinese": "至向子歆治左氏傳，其春秋意亦已乖矣；",
    "literal": "",
    "idiomatic": ""
  },
  "s0030": {
    "chinese": "言五行傳，又頗不同。",
    "literal": "",
    "idiomatic": ""
  },
  "s0031": {
    "chinese": "是以髓仲舒，別向、歆，傳載眭孟、夏侯勝、京房、谷永、李尋之徒所陳行事，訖於王莽，舉十二世，以傅春秋，著於篇。",
    "literal": "",
    "idiomatic": ""
  },
  "s0032": {
    "chinese": "經曰：「初一曰五行。",
    "literal": "",
    "idiomatic": ""
  },
  "s0033": {
    "chinese": "五行：一曰水，二曰火，三曰木，四曰金，五曰土。",
    "literal": "",
    "idiomatic": ""
  },
  "s0034": {
    "chinese": "水曰潤下，火曰炎上，木曰曲直，金曰從革，土爰稼穡。」",
    "literal": "",
    "idiomatic": ""
  },
  "s0035": {
    "chinese": "傳曰：「田獵不宿，飲食不享，出入不節，奪民農時，及有姦謀，則木不曲直。」",
    "literal": "",
    "idiomatic": ""
  },
  "s0036": {
    "chinese": "說曰：木，東方也。",
    "literal": "",
    "idiomatic": ""
  },
  "s0037": {
    "chinese": "於易，地上之木為觀。",
    "literal": "",
    "idiomatic": ""
  },
  "s0038": {
    "chinese": "其於王事，威儀容貌亦可觀者也。",
    "literal": "",
    "idiomatic": ""
  },
  "s0039": {
    "chinese": "故行步有佩玉之度，登車有和鸞之節，田狩有三驅之制，飲食有享獻之禮，出入有名，使民以時，務在勸農桑，謀在安百姓：如此，則木得其性矣。",
    "literal": "",
    "idiomatic": ""
  },
  "s0040": {
    "chinese": "若乃田獵馳騁不反宮室，飲食沈湎不顧法度，妄興繇役以奪民時，作為姦詐以傷民財，則木失其性矣。",
    "literal": "",
    "idiomatic": ""
  },
  "s0041": {
    "chinese": "蓋工匠之為輪矢者多傷敗，及木為變怪，是為木不曲直。",
    "literal": "",
    "idiomatic": ""
  },
  "s0042": {
    "chinese": "春秋成公十六年「正月，雨，木冰」。",
    "literal": "",
    "idiomatic": ""
  },
  "s0043": {
    "chinese": "劉歆以為上陽施不下通，下陰施不上達，故雨，而木為之冰，雰氣寒，木不曲直也。",
    "literal": "",
    "idiomatic": ""
  },
  "s0044": {
    "chinese": "劉向以為冰者陰之盛而水滯者也，木者少陽，貴臣卿大夫之象也。",
    "literal": "",
    "idiomatic": ""
  },
  "s0045": {
    "chinese": "此人將有害，則陰氣協木，木先寒，故得雨而冰也。",
    "literal": "",
    "idiomatic": ""
  },
  "s0046": {
    "chinese": "是時叔孫喬如出奔，公子偃誅死。",
    "literal": "",
    "idiomatic": ""
  },
  "s0047": {
    "chinese": "一曰，時晉執季孫行父，又執公，此執辱之異。",
    "literal": "",
    "idiomatic": ""
  },
  "s0048": {
    "chinese": "或曰，今之長老名木冰為「木介」。",
    "literal": "",
    "idiomatic": ""
  },
  "s0049": {
    "chinese": "介者，甲。",
    "literal": "",
    "idiomatic": ""
  },
  "s0050": {
    "chinese": "甲，兵象也。",
    "literal": "",
    "idiomatic": ""
  }
}