{
  "s0051": {
    "chinese": "位在三公上。",
    "literal": "",
    "idiomatic": ""
  },
  "s0052": {
    "chinese": "太師、太保，皆古官，平帝元始元年皆初置，金印紫綬。",
    "literal": "",
    "idiomatic": ""
  },
  "s0053": {
    "chinese": "太師位在太傅上，太保次太傅。",
    "literal": "",
    "idiomatic": ""
  },
  "s0054": {
    "chinese": "前後左右將軍，皆周末官，秦因之，位上卿，金印紫綬。",
    "literal": "",
    "idiomatic": ""
  },
  "s0055": {
    "chinese": "漢不常置，或有前後，或有左右，皆掌兵及四夷。",
    "literal": "",
    "idiomatic": ""
  },
  "s0056": {
    "chinese": "有長史，秩千石。",
    "literal": "",
    "idiomatic": ""
  },
  "s0057": {
    "chinese": "奉常，秦官，掌宗廟禮儀，有丞。",
    "literal": "",
    "idiomatic": ""
  },
  "s0058": {
    "chinese": "景帝中六年更名太常。",
    "literal": "",
    "idiomatic": ""
  },
  "s0059": {
    "chinese": "屬官有太樂、太祝、太宰、太史、太卜、太醫六令丞，又均官、都水兩長丞，又諸廟寢園食官令長丞，有廱太宰、太祝令丞，五畤各一尉。",
    "literal": "",
    "idiomatic": ""
  },
  "s0060": {
    "chinese": "又博士及諸陵縣皆屬焉。",
    "literal": "",
    "idiomatic": ""
  },
  "s0061": {
    "chinese": "景帝中六年更名太祝為祠祀，武帝太初元年更曰廟祀，初置太卜。",
    "literal": "",
    "idiomatic": ""
  },
  "s0062": {
    "chinese": "博士，秦官，掌通古今，秩比六百石，員多至數十人。",
    "literal": "",
    "idiomatic": ""
  },
  "s0063": {
    "chinese": "武帝建元五年初置五經博士，宣帝黃龍元年稍增員十二人。",
    "literal": "",
    "idiomatic": ""
  },
  "s0064": {
    "chinese": "元帝永光元年分諸陵邑屬三輔。",
    "literal": "",
    "idiomatic": ""
  },
  "s0065": {
    "chinese": "王莽改太常曰秩宗。",
    "literal": "",
    "idiomatic": ""
  },
  "s0066": {
    "chinese": "郎中令，秦官，掌宮殿掖門戶，有丞。",
    "literal": "",
    "idiomatic": ""
  },
  "s0067": {
    "chinese": "武帝太初元年更名光祿勳。",
    "literal": "",
    "idiomatic": ""
  },
  "s0068": {
    "chinese": "屬官有大夫、郎、謁者，皆秦官。",
    "literal": "",
    "idiomatic": ""
  },
  "s0069": {
    "chinese": "又期門、羽林皆屬焉。",
    "literal": "",
    "idiomatic": ""
  },
  "s0070": {
    "chinese": "大夫掌論議，有太中大夫、中大夫、諫大夫，皆無員，多至數十人。",
    "literal": "",
    "idiomatic": ""
  },
  "s0071": {
    "chinese": "武帝元狩五年初置諫大夫，秩比八百石，太初元年更名中大夫為光祿大夫，秩比二千石，太中大夫秩比千石如故。",
    "literal": "",
    "idiomatic": ""
  },
  "s0072": {
    "chinese": "郎掌守門戶，出充車騎，有議郎、中郎、侍郎、郎中，皆無員，多至千人。",
    "literal": "",
    "idiomatic": ""
  },
  "s0073": {
    "chinese": "議郎、中郎秩比六百石，侍郎比四百石，郎中比三百石。",
    "literal": "",
    "idiomatic": ""
  },
  "s0074": {
    "chinese": "中郎有五官、左、右三將，秩皆比二千石。",
    "literal": "",
    "idiomatic": ""
  },
  "s0075": {
    "chinese": "郎中有車、戶、騎三將，秩皆比千石。",
    "literal": "",
    "idiomatic": ""
  },
  "s0076": {
    "chinese": "謁者掌賓讚受事，員七十人，秩比六百石，有僕射，秩比千石。",
    "literal": "",
    "idiomatic": ""
  },
  "s0077": {
    "chinese": "期門掌執兵送從，武帝建元三年初置，比郎，無員，多至千人，有僕射，秩比千石。",
    "literal": "",
    "idiomatic": ""
  },
  "s0078": {
    "chinese": "平帝元始元年更名虎賁郎，置中郎將，秩比二千石。",
    "literal": "",
    "idiomatic": ""
  },
  "s0079": {
    "chinese": "羽林掌送從，次期門，武帝太初元年初置，名曰建章營騎，後更名羽林騎。",
    "literal": "",
    "idiomatic": ""
  },
  "s0080": {
    "chinese": "又取從軍死事之子孫養羽林，官教以五兵，號曰羽林孤兒。",
    "literal": "",
    "idiomatic": ""
  },
  "s0081": {
    "chinese": "羽林有令丞。",
    "literal": "",
    "idiomatic": ""
  },
  "s0082": {
    "chinese": "宣帝令中郎將、騎都尉監羽林，秩比二千石。",
    "literal": "",
    "idiomatic": ""
  },
  "s0083": {
    "chinese": "僕射，秦官，自侍中、尚書、博士、郎皆有。",
    "literal": "",
    "idiomatic": ""
  },
  "s0084": {
    "chinese": "古者重武官，有主射以督課之，軍屯吏、騶、宰、永巷宮人皆有，取其領事之號。",
    "literal": "",
    "idiomatic": ""
  },
  "s0085": {
    "chinese": "衛尉，秦官，掌宮門衛屯兵，有丞。",
    "literal": "",
    "idiomatic": ""
  },
  "s0086": {
    "chinese": "景帝初更名中大夫令，後元年復為衛尉。",
    "literal": "",
    "idiomatic": ""
  },
  "s0087": {
    "chinese": "屬官有公車司馬、衛士、旅賁三令丞。",
    "literal": "",
    "idiomatic": ""
  },
  "s0088": {
    "chinese": "衛士三丞。",
    "literal": "",
    "idiomatic": ""
  },
  "s0089": {
    "chinese": "又諸屯衛候、司馬二十二官皆屬焉。",
    "literal": "",
    "idiomatic": ""
  },
  "s0090": {
    "chinese": "長樂、建章、甘泉衛尉皆掌其宮，職略同，不常置。",
    "literal": "",
    "idiomatic": ""
  },
  "s0091": {
    "chinese": "太僕，秦官，掌輿馬，有兩丞。",
    "literal": "",
    "idiomatic": ""
  },
  "s0092": {
    "chinese": "屬官有大廄、未央、家馬三令，各五丞一尉。",
    "literal": "",
    "idiomatic": ""
  },
  "s0093": {
    "chinese": "又車府、路軨、騎馬、駿馬四令丞；",
    "literal": "",
    "idiomatic": ""
  },
  "s0094": {
    "chinese": "又龍馬、閑駒、橐泉、騊駼、承華五監長丞；",
    "literal": "",
    "idiomatic": ""
  },
  "s0095": {
    "chinese": "又邊郡六牧師菀令，各三丞；",
    "literal": "",
    "idiomatic": ""
  },
  "s0096": {
    "chinese": "又牧橐、昆蹄令丞皆屬焉。",
    "literal": "",
    "idiomatic": ""
  },
  "s0097": {
    "chinese": "中太僕掌皇太后輿馬，不常置也。",
    "literal": "",
    "idiomatic": ""
  },
  "s0098": {
    "chinese": "武帝太初元年更名家馬為挏馬，初置路軨。",
    "literal": "",
    "idiomatic": ""
  },
  "s0099": {
    "chinese": "廷尉，秦官，掌刑辟，有正、左右監，秩皆千石。",
    "literal": "",
    "idiomatic": ""
  },
  "s0100": {
    "chinese": "景帝中六年更名大理，武帝建元四年復為廷尉。",
    "literal": "",
    "idiomatic": ""
  }
}