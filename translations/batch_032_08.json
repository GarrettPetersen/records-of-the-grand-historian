{
  "s0351": {
    "chinese": "襄公二十九年，齊高子容與宋司徒見晉知伯，汝齊相禮。",
    "literal": "",
    "idiomatic": ""
  },
  "s0352": {
    "chinese": "賓出，汝齊語知伯曰：「二子皆將不免！",
    "literal": "",
    "idiomatic": ""
  },
  "s0353": {
    "chinese": "子容專，司徒侈，皆亡家之主也。",
    "literal": "",
    "idiomatic": ""
  },
  "s0354": {
    "chinese": "專則速及，侈將以其力敝，專則人實敝之，將及矣。」",
    "literal": "",
    "idiomatic": ""
  },
  "s0355": {
    "chinese": "九月，高子出奔燕。",
    "literal": "",
    "idiomatic": ""
  },
  "s0356": {
    "chinese": "襄公三十一年正月，魯穆叔會晉歸，告孟孝伯曰：「趙孟將死矣！",
    "literal": "",
    "idiomatic": ""
  },
  "s0357": {
    "chinese": "其語偷，不似民主；",
    "literal": "",
    "idiomatic": ""
  },
  "s0358": {
    "chinese": "且年未盈五十，而諄諄焉如八九十者，弗能久矣。",
    "literal": "",
    "idiomatic": ""
  },
  "s0359": {
    "chinese": "若趙孟死，為政者其韓子虖？",
    "literal": "",
    "idiomatic": ""
  },
  "s0360": {
    "chinese": "吾子盍與季孫言之？",
    "literal": "",
    "idiomatic": ""
  },
  "s0361": {
    "chinese": "可以樹善，君子也。」",
    "literal": "",
    "idiomatic": ""
  },
  "s0362": {
    "chinese": "孝伯曰：「民生幾何，誰能毋偷！",
    "literal": "",
    "idiomatic": ""
  },
  "s0363": {
    "chinese": "朝不及夕，將焉用樹！」",
    "literal": "",
    "idiomatic": ""
  },
  "s0364": {
    "chinese": "穆叔告人曰：「孟孫將死矣！",
    "literal": "",
    "idiomatic": ""
  },
  "s0365": {
    "chinese": "吾語諸趙孟之偷也，而又甚焉。」",
    "literal": "",
    "idiomatic": ""
  },
  "s0366": {
    "chinese": "九月，孟孝伯卒。",
    "literal": "",
    "idiomatic": ""
  },
  "s0367": {
    "chinese": "有焉。」",
    "literal": "",
    "idiomatic": ""
  },
  "s0368": {
    "chinese": "趙孟曰：「其幾何？」",
    "literal": "",
    "idiomatic": ""
  },
  "s0369": {
    "chinese": "對曰：「鍼聞國無道而年穀和孰，天贊之也，鮮不五稔。」",
    "literal": "",
    "idiomatic": ""
  },
  "s0370": {
    "chinese": "趙孟視蔭，曰：「朝夕不相及，誰能待五？」",
    "literal": "",
    "idiomatic": ""
  },
  "s0371": {
    "chinese": "后子出而告人曰：「趙孟將死矣！",
    "literal": "",
    "idiomatic": ""
  },
  "s0372": {
    "chinese": "主民玩歲而愒日，其與幾何？」",
    "literal": "",
    "idiomatic": ""
  },
  "s0373": {
    "chinese": "冬，趙孟卒。",
    "literal": "",
    "idiomatic": ""
  },
  "s0374": {
    "chinese": "昭五年，秦景公卒。",
    "literal": "",
    "idiomatic": ""
  },
  "s0375": {
    "chinese": "昭公十五年，晉籍談如周葬穆后，既除喪而燕，王曰：「諸侯皆有以填撫王室，晉獨無有，何也？」",
    "literal": "",
    "idiomatic": ""
  },
  "s0376": {
    "chinese": "籍談對曰：「諸侯之封也，皆受明器於王室，故能薦彝器。",
    "literal": "",
    "idiomatic": ""
  },
  "s0377": {
    "chinese": "晉居深山，戎翟之與鄰，拜戎不暇，其何以獻器？」",
    "literal": "",
    "idiomatic": ""
  },
  "s0378": {
    "chinese": "王曰：「叔氏其忘諸乎！",
    "literal": "",
    "idiomatic": ""
  },
  "s0379": {
    "chinese": "叔父唐叔，成王之母弟，其反亡分乎？",
    "literal": "",
    "idiomatic": ""
  },
  "s0380": {
    "chinese": "昔而高祖司晉之典籍，以為大正，故曰籍氏。",
    "literal": "",
    "idiomatic": ""
  },
  "s0381": {
    "chinese": "女，司典之後也，何故忘之？」",
    "literal": "",
    "idiomatic": ""
  },
  "s0382": {
    "chinese": "籍談不能對。",
    "literal": "",
    "idiomatic": ""
  },
  "s0383": {
    "chinese": "賓出，王曰：「籍父其無後乎！",
    "literal": "",
    "idiomatic": ""
  },
  "s0384": {
    "chinese": "數典而忘其祖。」",
    "literal": "",
    "idiomatic": ""
  },
  "s0385": {
    "chinese": "籍談歸，以語叔嚮。",
    "literal": "",
    "idiomatic": ""
  },
  "s0386": {
    "chinese": "叔嚮曰：「王其不終乎！",
    "literal": "",
    "idiomatic": ""
  },
  "s0387": {
    "chinese": "吾聞所樂必卒焉。",
    "literal": "",
    "idiomatic": ""
  },
  "s0388": {
    "chinese": "今王樂憂，若卒以憂，不可謂終。",
    "literal": "",
    "idiomatic": ""
  },
  "s0389": {
    "chinese": "王一歲而有三年之喪二焉，於是乎以喪賓燕，又求彝器，樂憂甚矣。",
    "literal": "",
    "idiomatic": ""
  },
  "s0390": {
    "chinese": "三年之喪，雖貴遂服，禮也。",
    "literal": "",
    "idiomatic": ""
  },
  "s0391": {
    "chinese": "王雖弗遂，燕樂已早。",
    "literal": "",
    "idiomatic": ""
  },
  "s0392": {
    "chinese": "禮，王之大經也；",
    "literal": "",
    "idiomatic": ""
  },
  "s0393": {
    "chinese": "一動而失二禮，無大經矣。",
    "literal": "",
    "idiomatic": ""
  },
  "s0394": {
    "chinese": "言以考典，典以志經。",
    "literal": "",
    "idiomatic": ""
  },
  "s0395": {
    "chinese": "忘經而多言舉典，將安用之！」",
    "literal": "",
    "idiomatic": ""
  },
  "s0396": {
    "chinese": "哀公十六年，孔丘卒，公誄之曰：「昊天不弔，不憖遺一老，俾屏予一人。」",
    "literal": "",
    "idiomatic": ""
  },
  "s0397": {
    "chinese": "子贛曰：「君其不歿於魯乎？",
    "literal": "",
    "idiomatic": ""
  },
  "s0398": {
    "chinese": "夫子之言曰：『禮失則昏，名失則愆。』",
    "literal": "",
    "idiomatic": ""
  },
  "s0399": {
    "chinese": "失志為昏，失所謂愆。",
    "literal": "",
    "idiomatic": ""
  },
  "s0400": {
    "chinese": "生弗能用，死而誄之，非禮也；",
    "literal": "",
    "idiomatic": ""
  }
}