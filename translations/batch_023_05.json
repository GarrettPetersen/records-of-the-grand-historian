{
  "s0401": {
    "chinese": "參天九，兩地十，是為會數。",
    "literal": "",
    "idiomatic": ""
  },
  "s0402": {
    "chinese": "參天數二十五，兩地數三十，是為朔望之會。",
    "literal": "",
    "idiomatic": ""
  },
  "s0403": {
    "chinese": "以會數乘之，則周於朔旦冬至，是為會月。",
    "literal": "",
    "idiomatic": ""
  },
  "s0404": {
    "chinese": "九會而復元，黃鐘初九之數也。",
    "literal": "",
    "idiomatic": ""
  },
  "s0405": {
    "chinese": "經於四時，雖亡事必書時月。",
    "literal": "",
    "idiomatic": ""
  },
  "s0406": {
    "chinese": "時所以記啟閉也，月所以紀分至也。",
    "literal": "",
    "idiomatic": ""
  },
  "s0407": {
    "chinese": "啟閉者，節也。",
    "literal": "",
    "idiomatic": ""
  },
  "s0408": {
    "chinese": "分至者，中也。",
    "literal": "",
    "idiomatic": ""
  },
  "s0409": {
    "chinese": "節不必在其月，故時中必在正數之月。",
    "literal": "",
    "idiomatic": ""
  },
  "s0410": {
    "chinese": "故傳曰：「先王之正時也，履端於始，舉正於中，歸餘於終。",
    "literal": "",
    "idiomatic": ""
  },
  "s0411": {
    "chinese": "履端於始，序則不愆；",
    "literal": "",
    "idiomatic": ""
  },
  "s0412": {
    "chinese": "舉正於中，民則不惑；",
    "literal": "",
    "idiomatic": ""
  },
  "s0413": {
    "chinese": "歸餘於終，事則不誖。」",
    "literal": "",
    "idiomatic": ""
  },
  "s0414": {
    "chinese": "此聖王之重閏也。",
    "literal": "",
    "idiomatic": ""
  },
  "s0415": {
    "chinese": "以五位乘會數，而朔旦冬至，是為章月。",
    "literal": "",
    "idiomatic": ""
  },
  "s0416": {
    "chinese": "四分月法，以其一乘章月，是為中法。",
    "literal": "",
    "idiomatic": ""
  },
  "s0417": {
    "chinese": "參閏法為周至，以乘月法，以減中法而約之，則六扐之數，為一月之閏法，其餘七分，此中朔相求之術也。",
    "literal": "",
    "idiomatic": ""
  },
  "s0418": {
    "chinese": "朔不得中，是謂閏月，言陰陽雖交，不得中不生。",
    "literal": "",
    "idiomatic": ""
  },
  "s0419": {
    "chinese": "故日法乘閏法，是為統歲。",
    "literal": "",
    "idiomatic": ""
  },
  "s0420": {
    "chinese": "三統，是為元歲。",
    "literal": "",
    "idiomatic": ""
  },
  "s0421": {
    "chinese": "元歲之閏，陰陽災，三統閏法。",
    "literal": "",
    "idiomatic": ""
  },
  "s0422": {
    "chinese": "易九厄曰：初入元，百六，陽九；",
    "literal": "",
    "idiomatic": ""
  },
  "s0423": {
    "chinese": "次三百七十四，陰九；",
    "literal": "",
    "idiomatic": ""
  },
  "s0424": {
    "chinese": "次四百八十，陽九；",
    "literal": "",
    "idiomatic": ""
  },
  "s0425": {
    "chinese": "次七百二十，陰七；",
    "literal": "",
    "idiomatic": ""
  },
  "s0426": {
    "chinese": "次七百二十，陽七；",
    "literal": "",
    "idiomatic": ""
  },
  "s0427": {
    "chinese": "次六百，陰五；",
    "literal": "",
    "idiomatic": ""
  },
  "s0428": {
    "chinese": "次六百，陽五；",
    "literal": "",
    "idiomatic": ""
  },
  "s0429": {
    "chinese": "次四百八十，陰三；",
    "literal": "",
    "idiomatic": ""
  },
  "s0430": {
    "chinese": "次四百八十，陽三。",
    "literal": "",
    "idiomatic": ""
  },
  "s0431": {
    "chinese": "凡四千六百一十七歲，與一元終。",
    "literal": "",
    "idiomatic": ""
  },
  "s0432": {
    "chinese": "經歲四千五百六十，災歲五十七。",
    "literal": "",
    "idiomatic": ""
  },
  "s0433": {
    "chinese": "是以春秋曰：「舉正於中。」",
    "literal": "",
    "idiomatic": ""
  },
  "s0434": {
    "chinese": "又曰：「閏月不告朔，非禮也。",
    "literal": "",
    "idiomatic": ""
  },
  "s0435": {
    "chinese": "閏以正時，時以作事，事以厚生，生民之道於是乎在矣。",
    "literal": "",
    "idiomatic": ""
  },
  "s0436": {
    "chinese": "不告閏朔，棄時正也，何以為民？」",
    "literal": "",
    "idiomatic": ""
  },
  "s0437": {
    "chinese": "故善僖「五年春王正月辛亥朔，日南至，公既視朔，遂登觀臺以望，而書，禮也。",
    "literal": "",
    "idiomatic": ""
  },
  "s0438": {
    "chinese": "凡分至啟閉，必書雲物，為備故也。」",
    "literal": "",
    "idiomatic": ""
  },
  "s0439": {
    "chinese": "至昭二十年二月己丑，日南至，失閏，至在非其月。",
    "literal": "",
    "idiomatic": ""
  },
  "s0440": {
    "chinese": "梓慎望氛氣而弗正，不履端於始也。",
    "literal": "",
    "idiomatic": ""
  },
  "s0441": {
    "chinese": "故傳不曰冬至，而曰日南至。",
    "literal": "",
    "idiomatic": ""
  },
  "s0442": {
    "chinese": "極於牽牛之初，日中之時景最長，以此知其南至也。",
    "literal": "",
    "idiomatic": ""
  },
  "s0443": {
    "chinese": "斗綱之端連貫營室，織女之紀指牽牛之初，以紀日月，故曰星紀。",
    "literal": "",
    "idiomatic": ""
  },
  "s0444": {
    "chinese": "五星起其初，日月起其中，凡十二次。",
    "literal": "",
    "idiomatic": ""
  },
  "s0445": {
    "chinese": "日至其初為節，至其中斗建下為十二辰。",
    "literal": "",
    "idiomatic": ""
  },
  "s0446": {
    "chinese": "視其建而知其次。",
    "literal": "",
    "idiomatic": ""
  },
  "s0447": {
    "chinese": "故曰「制禮上物，不過十二，天之大數也」。",
    "literal": "",
    "idiomatic": ""
  },
  "s0448": {
    "chinese": "經曰春王正月，傳曰周正月「火出，於夏為三月，商為四月，周為五月。",
    "literal": "",
    "idiomatic": ""
  },
  "s0449": {
    "chinese": "夏數得天」，得四時之正也。",
    "literal": "",
    "idiomatic": ""
  },
  "s0450": {
    "chinese": "三代各據一統，明三統常合，而迭為首，登降三統之首，周還五行之道也。",
    "literal": "",
    "idiomatic": ""
  },
  "s0451": {
    "chinese": "故三五相包而生。",
    "literal": "",
    "idiomatic": ""
  },
  "s0452": {
    "chinese": "天統之正，始施於子半，日萌色赤。",
    "literal": "",
    "idiomatic": ""
  },
  "s0453": {
    "chinese": "地統受之於丑初，日肇化而黃，至丑半，日牙化而白。",
    "literal": "",
    "idiomatic": ""
  },
  "s0454": {
    "chinese": "人統受之於寅初，日孽成而黑，至寅半，日生成而青。",
    "literal": "",
    "idiomatic": ""
  },
  "s0455": {
    "chinese": "天施復於子，地化自丑畢於辰，人生自寅成於申。",
    "literal": "",
    "idiomatic": ""
  },
  "s0456": {
    "chinese": "故曆數三統，天以甲子，地以甲辰，人以甲申。",
    "literal": "",
    "idiomatic": ""
  },
  "s0457": {
    "chinese": "孟仲季迭用事為統首。",
    "literal": "",
    "idiomatic": ""
  },
  "s0458": {
    "chinese": "三微之統既著，而五行自青始，其序亦如之。",
    "literal": "",
    "idiomatic": ""
  },
  "s0459": {
    "chinese": "五行與三統相錯。",
    "literal": "",
    "idiomatic": ""
  },
  "s0460": {
    "chinese": "傳曰「天有三辰，地有五行」，然則三統五星可知也。",
    "literal": "",
    "idiomatic": ""
  },
  "s0461": {
    "chinese": "《易》曰：「參五以變，錯綜其數。",
    "literal": "",
    "idiomatic": ""
  },
  "s0462": {
    "chinese": "通其變，遂成天下之文；",
    "literal": "",
    "idiomatic": ""
  },
  "s0463": {
    "chinese": "極其數，遂定天下之象。」",
    "literal": "",
    "idiomatic": ""
  },
  "s0464": {
    "chinese": "太極運三辰五星於上。",
    "literal": "",
    "idiomatic": ""
  },
  "s0465": {
    "chinese": "而元氣轉三統五行於下。",
    "literal": "",
    "idiomatic": ""
  },
  "s0466": {
    "chinese": "其於人，皇極統三德五事。",
    "literal": "",
    "idiomatic": ""
  },
  "s0467": {
    "chinese": "故三辰之合於三統也，日合於天統，月合於地統，斗合於人統。",
    "literal": "",
    "idiomatic": ""
  },
  "s0468": {
    "chinese": "五星之合於五行，水合於辰星，火合於熒惑，金合於太白，木合於歲星，土合於填星。",
    "literal": "",
    "idiomatic": ""
  },
  "s0469": {
    "chinese": "三辰五星而相經緯也。",
    "literal": "",
    "idiomatic": ""
  },
  "s0470": {
    "chinese": "天以一生水，地以二生火，天以三生木，地以四生金，天以五生土。",
    "literal": "",
    "idiomatic": ""
  },
  "s0471": {
    "chinese": "五勝相乘，以生小周，以乘乾坤之策，而成大周。",
    "literal": "",
    "idiomatic": ""
  },
  "s0472": {
    "chinese": "陰陽比類，交錯相成，故九六之變登降於六體。",
    "literal": "",
    "idiomatic": ""
  },
  "s0473": {
    "chinese": "三微而成著，三著而成象，二象十有八變而成卦，四營而成易，為七十二，參三統兩四時相乘之數也。",
    "literal": "",
    "idiomatic": ""
  },
  "s0474": {
    "chinese": "參之則得乾之策，兩之則得坤之策。",
    "literal": "",
    "idiomatic": ""
  },
  "s0475": {
    "chinese": "以陽九九之，為六百四十八，以陰六六之，為四百三十二，凡一千八十，陰陽各一卦之微算策也。",
    "literal": "",
    "idiomatic": ""
  },
  "s0476": {
    "chinese": "八之，為八千六百四十，而八卦小成。",
    "literal": "",
    "idiomatic": ""
  },
  "s0477": {
    "chinese": "引而信之，又八之，為六萬九千一百二十，天地再之，為十三萬八千二百四十，然後大成。",
    "literal": "",
    "idiomatic": ""
  },
  "s0478": {
    "chinese": "五星會終，觸類而長之，以乘章歲，為二百六十二萬六千五百六十，而與日月會。",
    "literal": "",
    "idiomatic": ""
  },
  "s0479": {
    "chinese": "三會為七百八十七萬九千六百八十，而與三統會。",
    "literal": "",
    "idiomatic": ""
  },
  "s0480": {
    "chinese": "三統二千三百六十三萬九千四十，而復於太極上元。",
    "literal": "",
    "idiomatic": ""
  },
  "s0481": {
    "chinese": "九章歲而六之為法，太極上元為實，實如法得一，陰一陽各萬一千五百二十，當萬物氣體之數，天下之能事畢矣。",
    "literal": "",
    "idiomatic": ""
  },
  "s0482": {
    "chinese": "《律曆志下》",
    "literal": "",
    "idiomatic": ""
  },
  "s0483": {
    "chinese": "統母日法八十一。",
    "literal": "",
    "idiomatic": ""
  },
  "s0484": {
    "chinese": "元始黃鐘初九自乘，一龠之數，得日法。",
    "literal": "",
    "idiomatic": ""
  },
  "s0485": {
    "chinese": "閏法十九，因為章歲。",
    "literal": "",
    "idiomatic": ""
  },
  "s0486": {
    "chinese": "合天地終數，得閏法。",
    "literal": "",
    "idiomatic": ""
  },
  "s0487": {
    "chinese": "統法千五百三十九。",
    "literal": "",
    "idiomatic": ""
  },
  "s0488": {
    "chinese": "以閏法乘日法，得統法。",
    "literal": "",
    "idiomatic": ""
  },
  "s0489": {
    "chinese": "元法四千六百一十七。",
    "literal": "",
    "idiomatic": ""
  },
  "s0490": {
    "chinese": "參統法，得元法。",
    "literal": "",
    "idiomatic": ""
  },
  "s0491": {
    "chinese": "會數四十七。",
    "literal": "",
    "idiomatic": ""
  },
  "s0492": {
    "chinese": "參天九，兩地十，得會數。",
    "literal": "",
    "idiomatic": ""
  },
  "s0493": {
    "chinese": "章月二百三十五。",
    "literal": "",
    "idiomatic": ""
  },
  "s0494": {
    "chinese": "五位乘會數，得章月。",
    "literal": "",
    "idiomatic": ""
  },
  "s0495": {
    "chinese": "月法二千三百九十二。",
    "literal": "",
    "idiomatic": ""
  },
  "s0496": {
    "chinese": "推大衍象，得月法。",
    "literal": "",
    "idiomatic": ""
  },
  "s0497": {
    "chinese": "通法五百九十八。",
    "literal": "",
    "idiomatic": ""
  },
  "s0498": {
    "chinese": "四分月法，得通法。",
    "literal": "",
    "idiomatic": ""
  },
  "s0499": {
    "chinese": "中法十四萬五百三十。",
    "literal": "",
    "idiomatic": ""
  },
  "s0500": {
    "chinese": "以章月乘通法，得中法。",
    "literal": "",
    "idiomatic": ""
  }
}