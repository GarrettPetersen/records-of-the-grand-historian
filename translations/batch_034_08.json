{
  "s0351": {
    "chinese": "斷其首而載之，眉見於軾。",
    "literal": "",
    "idiomatic": ""
  },
  "s0352": {
    "chinese": "何以書？",
    "literal": "",
    "idiomatic": ""
  },
  "s0353": {
    "chinese": "記異也。",
    "literal": "",
    "idiomatic": ""
  },
  "s0354": {
    "chinese": "劉向以為是時周室衰微，三國為大，可責者也。",
    "literal": "",
    "idiomatic": ""
  },
  "s0355": {
    "chinese": "天戒若曰，不行禮義，大為夷狄之行，將至危亡。",
    "literal": "",
    "idiomatic": ""
  },
  "s0356": {
    "chinese": "其後三國皆有篡弒之禍，近下人伐上之痾也。",
    "literal": "",
    "idiomatic": ""
  },
  "s0357": {
    "chinese": "劉歆以為人變，屬黃祥。",
    "literal": "",
    "idiomatic": ""
  },
  "s0358": {
    "chinese": "一曰，屬臝蟲之孽。",
    "literal": "",
    "idiomatic": ""
  },
  "s0359": {
    "chinese": "一曰，天地之性人為貴，凡人為變，皆屬皇極下人伐上之痾云。",
    "literal": "",
    "idiomatic": ""
  },
  "s0360": {
    "chinese": "京房易傳曰：「君暴亂，疾有道，厥妖長狄入國。」",
    "literal": "",
    "idiomatic": ""
  },
  "s0361": {
    "chinese": "又曰：「豐其屋，下獨苦。",
    "literal": "",
    "idiomatic": ""
  },
  "s0362": {
    "chinese": "長狄生，世主虜。」",
    "literal": "",
    "idiomatic": ""
  },
  "s0363": {
    "chinese": "史記秦始皇帝二十六年，有大人長五丈，足履六尺，皆夷狄服，凡十二人，見于臨洮。",
    "literal": "",
    "idiomatic": ""
  },
  "s0364": {
    "chinese": "天戒若曰，勿大為夷狄之行，將受其禍。",
    "literal": "",
    "idiomatic": ""
  },
  "s0365": {
    "chinese": "是歲始皇初并六國，反喜以為瑞，銷天下兵器，作金人十二以象之。",
    "literal": "",
    "idiomatic": ""
  },
  "s0366": {
    "chinese": "遂自賢聖，燔詩書，阬儒士；",
    "literal": "",
    "idiomatic": ""
  },
  "s0367": {
    "chinese": "奢淫暴虐，務欲廣地；",
    "literal": "",
    "idiomatic": ""
  },
  "s0368": {
    "chinese": "南戍五嶺，北築長城以備胡越，塹山填谷，西起臨洮，東至遼東，徑數千里。",
    "literal": "",
    "idiomatic": ""
  },
  "s0369": {
    "chinese": "故大人見於臨洮，明禍亂之起。",
    "literal": "",
    "idiomatic": ""
  },
  "s0370": {
    "chinese": "後十四年而秦亡，亡自戍卒陳勝發。",
    "literal": "",
    "idiomatic": ""
  },
  "s0371": {
    "chinese": "史記魏襄王十三年，魏有女子化為丈夫。",
    "literal": "",
    "idiomatic": ""
  },
  "s0372": {
    "chinese": "京房易傳曰：「女子化為丈夫，茲謂陰昌，賤人為王；",
    "literal": "",
    "idiomatic": ""
  },
  "s0373": {
    "chinese": "丈夫化為女子，茲謂陰勝，厥咎亡。」",
    "literal": "",
    "idiomatic": ""
  },
  "s0374": {
    "chinese": "一曰，男化為女，宮刑濫也；",
    "literal": "",
    "idiomatic": ""
  },
  "s0375": {
    "chinese": "女化為男，婦政行也。",
    "literal": "",
    "idiomatic": ""
  },
  "s0376": {
    "chinese": "哀帝建平中，豫章有男子化為女子，嫁為人婦，生一子。",
    "literal": "",
    "idiomatic": ""
  },
  "s0377": {
    "chinese": "長安陳鳳言此陽變為陰，將亡繼嗣，自相生之象。",
    "literal": "",
    "idiomatic": ""
  },
  "s0378": {
    "chinese": "一曰，嫁為人婦生一子，將復一世乃絕。",
    "literal": "",
    "idiomatic": ""
  },
  "s0379": {
    "chinese": "哀帝建平四年四月，山陽方與女子田無嗇生子。",
    "literal": "",
    "idiomatic": ""
  },
  "s0380": {
    "chinese": "先未生二月，兒啼腹中，及生，不舉，葬之陌上，三日，人過聞啼聲，母掘收養。",
    "literal": "",
    "idiomatic": ""
  },
  "s0381": {
    "chinese": "平帝元始元年二月，朔方廣牧女子趙春病死，斂棺積六日，出在棺外，自言見夫死父，曰：「年二十七，不當死。」",
    "literal": "",
    "idiomatic": ""
  },
  "s0382": {
    "chinese": "太守譚以聞。",
    "literal": "",
    "idiomatic": ""
  },
  "s0383": {
    "chinese": "京房易傳曰：「『幹父之蠱，有子，考亡咎』。",
    "literal": "",
    "idiomatic": ""
  },
  "s0384": {
    "chinese": "子三年不改父道，思慕不皇，亦重見先人之非，不則為私，厥妖人死復生。」",
    "literal": "",
    "idiomatic": ""
  },
  "s0385": {
    "chinese": "一曰，至陰為陽，下人為上。",
    "literal": "",
    "idiomatic": ""
  },
  "s0386": {
    "chinese": "六月，長安女子有生兒，兩頭異頸面相鄉，四臂共匈俱前鄉，犊上有目長二寸所。",
    "literal": "",
    "idiomatic": ""
  },
  "s0387": {
    "chinese": "京房易傳曰：「『睽孤，見豕負塗』，厥妖人生兩頭。",
    "literal": "",
    "idiomatic": ""
  },
  "s0388": {
    "chinese": "下相攘善，妖亦同。",
    "literal": "",
    "idiomatic": ""
  },
  "s0389": {
    "chinese": "人若六畜首目在下，茲謂亡上，正將變更。",
    "literal": "",
    "idiomatic": ""
  },
  "s0390": {
    "chinese": "凡妖之作，以譴失正，各象其類。",
    "literal": "",
    "idiomatic": ""
  },
  "s0391": {
    "chinese": "二首，下不壹也；",
    "literal": "",
    "idiomatic": ""
  },
  "s0392": {
    "chinese": "足多，所任邪也；",
    "literal": "",
    "idiomatic": ""
  },
  "s0393": {
    "chinese": "足少，下不勝任，或不任下也。",
    "literal": "",
    "idiomatic": ""
  },
  "s0394": {
    "chinese": "凡下體生於上，不敬也；",
    "literal": "",
    "idiomatic": ""
  },
  "s0395": {
    "chinese": "上體生於下，媟瀆也；",
    "literal": "",
    "idiomatic": ""
  },
  "s0396": {
    "chinese": "生非其類，淫亂也；",
    "literal": "",
    "idiomatic": ""
  },
  "s0397": {
    "chinese": "人生而大，上速成也；",
    "literal": "",
    "idiomatic": ""
  },
  "s0398": {
    "chinese": "生而能言，好虛也。",
    "literal": "",
    "idiomatic": ""
  },
  "s0399": {
    "chinese": "群妖推此類，不改乃成凶也。」",
    "literal": "",
    "idiomatic": ""
  },
  "s0400": {
    "chinese": "景帝二年九月，膠東下密人年七十餘，生角，角有毛。",
    "literal": "",
    "idiomatic": ""
  }
}