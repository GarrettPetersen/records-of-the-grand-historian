{
  "s0101": {
    "chinese": "成公十六年「六月丙寅朔，日有食之」。",
    "literal": "",
    "idiomatic": ""
  },
  "s0102": {
    "chinese": "董仲舒、劉向以為後晉敗楚、鄭于鄢陵，執魯侯。",
    "literal": "",
    "idiomatic": ""
  },
  "s0103": {
    "chinese": "劉歆以為四月二日魯、衛分。",
    "literal": "",
    "idiomatic": ""
  },
  "s0104": {
    "chinese": "十七年「十二月丁巳朔，日有食之」。",
    "literal": "",
    "idiomatic": ""
  },
  "s0105": {
    "chinese": "董仲舒、劉向以為後楚滅舒庸，晉弒其君，宋魚石因楚奪君邑，莒滅鄫，齊滅萊，鄭伯弒死。",
    "literal": "",
    "idiomatic": ""
  },
  "s0106": {
    "chinese": "劉歆以為九月周、楚分。",
    "literal": "",
    "idiomatic": ""
  },
  "s0107": {
    "chinese": "襄公十四年「二月乙未朔，日有食之」。",
    "literal": "",
    "idiomatic": ""
  },
  "s0108": {
    "chinese": "董仲舒、劉向以為後衛大夫孫、甯共逐獻公，立孫剽。",
    "literal": "",
    "idiomatic": ""
  },
  "s0109": {
    "chinese": "劉歆以為前年十二月二日宋、燕分。",
    "literal": "",
    "idiomatic": ""
  },
  "s0110": {
    "chinese": "十五年「八月丁巳，日有食之」。",
    "literal": "",
    "idiomatic": ""
  },
  "s0111": {
    "chinese": "董仲舒、劉向以為先是晉為雞澤之會，諸侯盟，又大夫盟，後為溴梁之會，諸侯在而大夫獨相與盟，君若綴斿，不得舉手。",
    "literal": "",
    "idiomatic": ""
  },
  "s0112": {
    "chinese": "劉歆以為五月二日魯、趙分。",
    "literal": "",
    "idiomatic": ""
  },
  "s0113": {
    "chinese": "二十年「十月丙辰朔，日有食之」。",
    "literal": "",
    "idiomatic": ""
  },
  "s0114": {
    "chinese": "董仲舒以為陳慶虎、慶寅蔽君之明，邾庶其有叛心，後庶其以漆、閭丘來奔，陳殺二慶。",
    "literal": "",
    "idiomatic": ""
  },
  "s0115": {
    "chinese": "劉歆以為八月秦、周分。",
    "literal": "",
    "idiomatic": ""
  },
  "s0116": {
    "chinese": "二十一年「九月庚戌朔，日有食之」。",
    "literal": "",
    "idiomatic": ""
  },
  "s0117": {
    "chinese": "董仲舒以為晉欒盈將犯君，後入于曲沃。",
    "literal": "",
    "idiomatic": ""
  },
  "s0118": {
    "chinese": "劉歆以為七月秦、晉分。",
    "literal": "",
    "idiomatic": ""
  },
  "s0119": {
    "chinese": "「十月庚辰朔，日有食之」。",
    "literal": "",
    "idiomatic": ""
  },
  "s0120": {
    "chinese": "董仲舒以為宿在軫、角，楚大國象也。",
    "literal": "",
    "idiomatic": ""
  },
  "s0121": {
    "chinese": "後楚屈氏譖殺公子追舒，齊慶封脅君亂國。",
    "literal": "",
    "idiomatic": ""
  },
  "s0122": {
    "chinese": "劉歆以為八月秦、周分。",
    "literal": "",
    "idiomatic": ""
  },
  "s0123": {
    "chinese": "二十三年「二月癸酉朔，日有食之」。",
    "literal": "",
    "idiomatic": ""
  },
  "s0124": {
    "chinese": "董仲舒以為後衛侯入陳儀，甯喜弒其君剽。",
    "literal": "",
    "idiomatic": ""
  },
  "s0125": {
    "chinese": "劉歆以為前年十二月二日宋、燕分。",
    "literal": "",
    "idiomatic": ""
  },
  "s0126": {
    "chinese": "二十四年「七月甲子朔，日有食之，既」。",
    "literal": "",
    "idiomatic": ""
  },
  "s0127": {
    "chinese": "劉歆以為五月魯、趙分。",
    "literal": "",
    "idiomatic": ""
  },
  "s0128": {
    "chinese": "「八月癸巳朔，日有食之」。",
    "literal": "",
    "idiomatic": ""
  },
  "s0129": {
    "chinese": "董仲舒以為比食又既，象陽將絕，夷狄主上國之象也。",
    "literal": "",
    "idiomatic": ""
  },
  "s0130": {
    "chinese": "後六君弒，楚子果從諸侯伐鄭，滅舒鳩，魯往朝之，卒主中國，伐吳討慶封。",
    "literal": "",
    "idiomatic": ""
  },
  "s0131": {
    "chinese": "劉歆以為六月晉、趙分。",
    "literal": "",
    "idiomatic": ""
  },
  "s0132": {
    "chinese": "二十七年「十二月乙亥朔，日有食之」。",
    "literal": "",
    "idiomatic": ""
  },
  "s0133": {
    "chinese": "董仲舒以為禮義將大滅絕之象也。",
    "literal": "",
    "idiomatic": ""
  },
  "s0134": {
    "chinese": "時吳子好勇，使刑人守門；",
    "literal": "",
    "idiomatic": ""
  },
  "s0135": {
    "chinese": "蔡侯通於世子之妻；",
    "literal": "",
    "idiomatic": ""
  },
  "s0136": {
    "chinese": "莒不早立嗣。",
    "literal": "",
    "idiomatic": ""
  },
  "s0137": {
    "chinese": "後閽戕吳子，蔡世子般弒其父，莒人亦弒君而庶子爭。",
    "literal": "",
    "idiomatic": ""
  },
  "s0138": {
    "chinese": "劉向以為自二十年至此歲，八年間日食七作，禍亂將重起，故天仍見戒也。",
    "literal": "",
    "idiomatic": ""
  },
  "s0139": {
    "chinese": "後齊崔杼弒君，宋殺世子，北燕伯出奔，鄭大夫自外入而篡位，指略如董仲舒。",
    "literal": "",
    "idiomatic": ""
  },
  "s0140": {
    "chinese": "劉歆以為九月周、楚分。",
    "literal": "",
    "idiomatic": ""
  },
  "s0141": {
    "chinese": "昭公七年「四月甲辰朔，日有食之」。",
    "literal": "",
    "idiomatic": ""
  },
  "s0142": {
    "chinese": "董仲舒、劉向以為先是楚靈王弒君而立，會諸侯，執徐子，滅賴，後陳公子招殺世子，楚因而滅之，又滅蔡，後靈王亦弒死。",
    "literal": "",
    "idiomatic": ""
  },
  "s0143": {
    "chinese": "劉歆以為二月魯、衛分。",
    "literal": "",
    "idiomatic": ""
  },
  "s0144": {
    "chinese": "傳曰晉侯問於士文伯曰：「誰將當日食？」",
    "literal": "",
    "idiomatic": ""
  },
  "s0145": {
    "chinese": "對曰：「魯、衛惡之，衛大魯小。」",
    "literal": "",
    "idiomatic": ""
  },
  "s0146": {
    "chinese": "公曰：「何故？」",
    "literal": "",
    "idiomatic": ""
  },
  "s0147": {
    "chinese": "對曰：「去衛地，如魯地，於是有災，其衛君乎？",
    "literal": "",
    "idiomatic": ""
  },
  "s0148": {
    "chinese": "魯將上卿。」",
    "literal": "",
    "idiomatic": ""
  },
  "s0149": {
    "chinese": "是歲，八月衛襄公卒，十一月魯季孫宿卒。",
    "literal": "",
    "idiomatic": ""
  },
  "s0150": {
    "chinese": "晉侯謂士文伯曰：「吾所問日食從矣，可常乎？」",
    "literal": "",
    "idiomatic": ""
  }
}