{
  "s0001": {
    "chinese": "夫人宵天地之䫉，懷五常之性，聰明精粹，有生之最靈者也。",
    "literal": "",
    "idiomatic": ""
  },
  "s0002": {
    "chinese": "爪牙不足以供耆欲，趨走不足以避利害，無毛羽以禦寒暑，必將役物以為養，任智而不恃力，此其所以為貴也。",
    "literal": "",
    "idiomatic": ""
  },
  "s0003": {
    "chinese": "故不仁愛則不能群，不能群則不勝物，不勝物則養不足。",
    "literal": "",
    "idiomatic": ""
  },
  "s0004": {
    "chinese": "群而不足，爭心將作，上聖卓然先行敬讓博愛之德者，眾心說而從之。",
    "literal": "",
    "idiomatic": ""
  },
  "s0005": {
    "chinese": "從之成群，是為君矣；",
    "literal": "",
    "idiomatic": ""
  },
  "s0006": {
    "chinese": "歸而往之，是為王矣。",
    "literal": "",
    "idiomatic": ""
  },
  "s0007": {
    "chinese": "洪範曰：「天子作民父母，為天下王。」",
    "literal": "",
    "idiomatic": ""
  },
  "s0008": {
    "chinese": "聖人取類以正名，而謂君為父母，明仁愛德讓，王道之本也。",
    "literal": "",
    "idiomatic": ""
  },
  "s0009": {
    "chinese": "愛待敬而不敗，德須威而久立，故制禮以崇敬，作刑以明威也。",
    "literal": "",
    "idiomatic": ""
  },
  "s0010": {
    "chinese": "聖人既躬明悊之性，必通天地之心，制禮作教，立法設刑，動緣民情，而則天象地。",
    "literal": "",
    "idiomatic": ""
  },
  "s0011": {
    "chinese": "故曰先王立禮，「則天之明，因地之性」也。",
    "literal": "",
    "idiomatic": ""
  },
  "s0012": {
    "chinese": "刑罰威獄，以類天之震曜殺戮也；",
    "literal": "",
    "idiomatic": ""
  },
  "s0013": {
    "chinese": "溫慈惠和，以效天之生殖長育也。",
    "literal": "",
    "idiomatic": ""
  },
  "s0014": {
    "chinese": "《書》云「天秩有禮」，「天討有罪」。",
    "literal": "",
    "idiomatic": ""
  },
  "s0015": {
    "chinese": "故聖人因天秩而制五禮，因天討而作五刑。",
    "literal": "",
    "idiomatic": ""
  },
  "s0016": {
    "chinese": "大刑用甲兵，其次用斧鉞；",
    "literal": "",
    "idiomatic": ""
  },
  "s0017": {
    "chinese": "中刑用刀鋸，其次用鑽鑿；",
    "literal": "",
    "idiomatic": ""
  },
  "s0018": {
    "chinese": "薄刑用鞭扑。",
    "literal": "",
    "idiomatic": ""
  },
  "s0019": {
    "chinese": "大者陳諸原野，小者致之市朝，其所繇來者上矣。",
    "literal": "",
    "idiomatic": ""
  },
  "s0020": {
    "chinese": "自黃帝有涿鹿之戰以定火災，顓頊有共工之陳以定水害。",
    "literal": "",
    "idiomatic": ""
  },
  "s0021": {
    "chinese": "唐虞之際，至治之極，猶流共工，放讙兜，竄三苗，殛鯀，然後天下服。",
    "literal": "",
    "idiomatic": ""
  },
  "s0022": {
    "chinese": "夏有甘扈之誓，殷、周以兵定天下矣。",
    "literal": "",
    "idiomatic": ""
  },
  "s0023": {
    "chinese": "天下既定，戢臧干戈，教以文德，而猶立司馬之官，設六軍之眾，因井田而制軍賦。",
    "literal": "",
    "idiomatic": ""
  },
  "s0024": {
    "chinese": "地方一里為井，井十為通，通十為成，成方十里；",
    "literal": "",
    "idiomatic": ""
  },
  "s0025": {
    "chinese": "成十為終，終十為同，同方百里；",
    "literal": "",
    "idiomatic": ""
  },
  "s0026": {
    "chinese": "同十為封，封十為畿，畿方千里。",
    "literal": "",
    "idiomatic": ""
  },
  "s0027": {
    "chinese": "有稅有租。",
    "literal": "",
    "idiomatic": ""
  },
  "s0028": {
    "chinese": "稅以足食，賦以足兵。",
    "literal": "",
    "idiomatic": ""
  },
  "s0029": {
    "chinese": "故四井為邑，四邑為丘。",
    "literal": "",
    "idiomatic": ""
  },
  "s0030": {
    "chinese": "丘，十六井也，有戎馬一匹，牛三頭。",
    "literal": "",
    "idiomatic": ""
  },
  "s0031": {
    "chinese": "四丘為甸。",
    "literal": "",
    "idiomatic": ""
  },
  "s0032": {
    "chinese": "甸，六十四井也，有戎馬四匹，兵車一乘，牛十二頭，甲士三人，卒七十二人，干戈備具，是謂乘馬之法。",
    "literal": "",
    "idiomatic": ""
  },
  "s0033": {
    "chinese": "一同百里，提封萬井，除山川沈斥，城池邑居，園囿術路，三千六百井，定出賦六千四百井，戎馬四百匹，兵車百乘，此卿大夫采地之大者也，是謂百乘之家。",
    "literal": "",
    "idiomatic": ""
  },
  "s0034": {
    "chinese": "一封三百一十六里，提封十萬井，定出賦六萬四千井，戎馬四千匹，兵車千乘，此諸侯之大者也，是謂千乘之國。",
    "literal": "",
    "idiomatic": ""
  },
  "s0035": {
    "chinese": "天子畿方千里，提封百萬井，定出賦六十四萬井，戎馬四萬匹，兵車萬乘，故稱萬乘之主。",
    "literal": "",
    "idiomatic": ""
  },
  "s0036": {
    "chinese": "戎馬車徒干戈素具，春振旅以搜，夏拔舍以苗，秋治兵以獮，冬大閱以狩，皆於農隙以講事焉。",
    "literal": "",
    "idiomatic": ""
  },
  "s0037": {
    "chinese": "五國為屬，屬有長；",
    "literal": "",
    "idiomatic": ""
  },
  "s0038": {
    "chinese": "十國為連，連有帥；",
    "literal": "",
    "idiomatic": ""
  },
  "s0039": {
    "chinese": "三十國為卒，卒有正；",
    "literal": "",
    "idiomatic": ""
  },
  "s0040": {
    "chinese": "二百一十國為州，州有牧。",
    "literal": "",
    "idiomatic": ""
  },
  "s0041": {
    "chinese": "連帥比年簡車，卒正三年簡徒，群牧五載大簡車徒，此先王為國立武足兵之大略也。",
    "literal": "",
    "idiomatic": ""
  },
  "s0042": {
    "chinese": "周道衰，法度颦，至齊桓公任用管仲，而國富民安。",
    "literal": "",
    "idiomatic": ""
  },
  "s0043": {
    "chinese": "公問行伯用師之道，管仲曰：「公欲定卒伍，修甲兵，大國亦將修之，而小國設備，則難以速得志矣。」",
    "literal": "",
    "idiomatic": ""
  },
  "s0044": {
    "chinese": "於是乃作內政而寓軍令焉，故卒伍定虖里，而軍政成虖郊。",
    "literal": "",
    "idiomatic": ""
  },
  "s0045": {
    "chinese": "連其什伍，居處同樂，死生同憂，禍福共之，故夜戰則其聲相聞，晝戰則其目相見，緩急足以相死。",
    "literal": "",
    "idiomatic": ""
  },
  "s0046": {
    "chinese": "其教已成，外攘夷狄，內尊天子，以安諸夏。",
    "literal": "",
    "idiomatic": ""
  },
  "s0047": {
    "chinese": "齊威既沒，晉文接之，亦先定其民，作被廬之法，總帥諸侯，迭為盟主。",
    "literal": "",
    "idiomatic": ""
  },
  "s0048": {
    "chinese": "然其禮已頗僭差，又隨時苟合以求欲速之功，故不能充王制。",
    "literal": "",
    "idiomatic": ""
  },
  "s0049": {
    "chinese": "二伯之後，寖以陵夷，至魯成公作丘甲，哀公用田賦，搜狩治兵大閱之事皆失其正。",
    "literal": "",
    "idiomatic": ""
  },
  "s0050": {
    "chinese": "春秋書而譏之，以存王道。",
    "literal": "",
    "idiomatic": ""
  }
}