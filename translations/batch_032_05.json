{
  "s0201": {
    "chinese": "四年九月，大雨十餘日。",
    "literal": "",
    "idiomatic": ""
  },
  "s0202": {
    "chinese": "左氏傳愍公二年，晉獻公使太子申生帥師，公衣之偏衣，佩之金玦。",
    "literal": "",
    "idiomatic": ""
  },
  "s0203": {
    "chinese": "狐突歎曰：「時，事之徵也；",
    "literal": "",
    "idiomatic": ""
  },
  "s0204": {
    "chinese": "衣，身之章也；",
    "literal": "",
    "idiomatic": ""
  },
  "s0205": {
    "chinese": "佩，衷之旗也。",
    "literal": "",
    "idiomatic": ""
  },
  "s0206": {
    "chinese": "故敬其事，則命以始；",
    "literal": "",
    "idiomatic": ""
  },
  "s0207": {
    "chinese": "服其身，則衣之純；",
    "literal": "",
    "idiomatic": ""
  },
  "s0208": {
    "chinese": "用其衷，則佩之度。",
    "literal": "",
    "idiomatic": ""
  },
  "s0209": {
    "chinese": "今命以時卒，閟其事也；",
    "literal": "",
    "idiomatic": ""
  },
  "s0210": {
    "chinese": "衣以尨服，遠其躬也；",
    "literal": "",
    "idiomatic": ""
  },
  "s0211": {
    "chinese": "佩以金玦，棄其衷也。",
    "literal": "",
    "idiomatic": ""
  },
  "s0212": {
    "chinese": "服以遠之，時以閟之，尨涼冬殺，金寒玦離，胡可恃也！」",
    "literal": "",
    "idiomatic": ""
  },
  "s0213": {
    "chinese": "梁餘子養曰：「帥師者，受命于廟，受脤於社，有常服矣。",
    "literal": "",
    "idiomatic": ""
  },
  "s0214": {
    "chinese": "弗獲而尨，命可知也。",
    "literal": "",
    "idiomatic": ""
  },
  "s0215": {
    "chinese": "死而不孝，不如逃之。」",
    "literal": "",
    "idiomatic": ""
  },
  "s0216": {
    "chinese": "罕夷曰：「尨奇無常，金玦不復，君有心矣。」",
    "literal": "",
    "idiomatic": ""
  },
  "s0217": {
    "chinese": "後四年，申生以讒自殺。",
    "literal": "",
    "idiomatic": ""
  },
  "s0218": {
    "chinese": "近服妖也。",
    "literal": "",
    "idiomatic": ""
  },
  "s0219": {
    "chinese": "左氏傳曰，鄭子臧好聚鷸冠，鄭文公惡之，使盜殺之。",
    "literal": "",
    "idiomatic": ""
  },
  "s0220": {
    "chinese": "劉向以為近服妖者也。",
    "literal": "",
    "idiomatic": ""
  },
  "s0221": {
    "chinese": "一曰，非獨為子臧之身，亦文公之戒也。",
    "literal": "",
    "idiomatic": ""
  },
  "s0222": {
    "chinese": "初，文公不禮晉文，又犯天子命而伐滑，不尊尊敬上。",
    "literal": "",
    "idiomatic": ""
  },
  "s0223": {
    "chinese": "其後晉文伐鄭，幾亡國。",
    "literal": "",
    "idiomatic": ""
  },
  "s0224": {
    "chinese": "昭帝時，昌邑王賀遣中大夫之長安，多治仄注冠，以賜大臣，又以冠奴。",
    "literal": "",
    "idiomatic": ""
  },
  "s0225": {
    "chinese": "劉向以為近服妖也。",
    "literal": "",
    "idiomatic": ""
  },
  "s0226": {
    "chinese": "時王賀狂悖，聞天子不豫，弋獵馳騁如故，與騶奴宰人游居娛戲，驕嫚不敬。",
    "literal": "",
    "idiomatic": ""
  },
  "s0227": {
    "chinese": "冠者尊服，奴者賤人，賀無故好作非常之冠，暴尊象也。",
    "literal": "",
    "idiomatic": ""
  },
  "s0228": {
    "chinese": "以冠奴者，當自至尊墜至賤也。",
    "literal": "",
    "idiomatic": ""
  },
  "s0229": {
    "chinese": "其後帝崩，無子，漢大臣徵賀為嗣。",
    "literal": "",
    "idiomatic": ""
  },
  "s0230": {
    "chinese": "即位，狂亂無道，縛戮諫者夏侯勝等。",
    "literal": "",
    "idiomatic": ""
  },
  "s0231": {
    "chinese": "於是大臣白皇太后，廢賀為庶人。",
    "literal": "",
    "idiomatic": ""
  },
  "s0232": {
    "chinese": "賀為王時，又見大白狗冠方山冠而無尾，此服妖，亦犬禍也。",
    "literal": "",
    "idiomatic": ""
  },
  "s0233": {
    "chinese": "賀以問郎中令龔遂，遂曰：「此天戒，言在仄者盡冠狗也。",
    "literal": "",
    "idiomatic": ""
  },
  "s0234": {
    "chinese": "去之則存，不去則亡矣。」",
    "literal": "",
    "idiomatic": ""
  },
  "s0235": {
    "chinese": "賀既廢數年，宣帝封之為列侯，復有罪，死不得置後，又犬禍無尾之效也。",
    "literal": "",
    "idiomatic": ""
  },
  "s0236": {
    "chinese": "京房易傳曰：「行不順，厥咎人奴冠，天下亂，辟無適，妾子拜。」",
    "literal": "",
    "idiomatic": ""
  },
  "s0237": {
    "chinese": "又曰：「君不正，臣欲篡，厥妖狗冠出朝門。」",
    "literal": "",
    "idiomatic": ""
  },
  "s0238": {
    "chinese": "成帝鴻嘉、永始之間，好為微行出游，選從期門郎有材力者，及私奴客，多至十餘，少五六人，皆白衣袒幘，帶持刀劍。",
    "literal": "",
    "idiomatic": ""
  },
  "s0239": {
    "chinese": "或乘小車，御者在茵上，或皆騎，出入市里郊野，遠至旁縣。",
    "literal": "",
    "idiomatic": ""
  },
  "s0240": {
    "chinese": "時，大臣車騎將軍王音及劉向等數以切諫。",
    "literal": "",
    "idiomatic": ""
  },
  "s0241": {
    "chinese": "谷永曰：「易稱『得臣無家』，言王者臣天下，無私家也。",
    "literal": "",
    "idiomatic": ""
  },
  "s0242": {
    "chinese": "今陛下棄萬乘之至貴，樂家人之賤事；",
    "literal": "",
    "idiomatic": ""
  },
  "s0243": {
    "chinese": "厭高美之尊稱，好匹夫之卑字；",
    "literal": "",
    "idiomatic": ""
  },
  "s0244": {
    "chinese": "崇聚票輕無誼之人，以為私客；",
    "literal": "",
    "idiomatic": ""
  },
  "s0245": {
    "chinese": "置私田於民間，畜私奴車馬於北宮；",
    "literal": "",
    "idiomatic": ""
  },
  "s0246": {
    "chinese": "數去南面之尊，離深宮之固，挺身獨與小人晨夜相隨，烏集醉飽吏民之家，亂服共坐，溷肴亡別，閔勉遯樂，晝夜在路。",
    "literal": "",
    "idiomatic": ""
  },
  "s0247": {
    "chinese": "典門戶奉宿衛之臣執干戈守空宮，公卿百寮不知陛下所在，積數年矣。",
    "literal": "",
    "idiomatic": ""
  },
  "s0248": {
    "chinese": "昔虢公為無道，有神降曰『賜爾土田』，言將以庶人受土田也。",
    "literal": "",
    "idiomatic": ""
  },
  "s0249": {
    "chinese": "諸侯夢得土田，為失國祥，而況王者畜私田財物，為庶人之事乎！」",
    "literal": "",
    "idiomatic": ""
  },
  "s0250": {
    "chinese": "左氏傳曰，周景王時大夫賓起見雄雞自斷其尾。",
    "literal": "",
    "idiomatic": ""
  }
}