{
  "s0151": {
    "chinese": "因復奉車從攻南陽，戰於藍田、芷陽，以兵車趣攻戰疾，至霸上。",
    "literal": "",
    "idiomatic": ""
  },
  "s0152": {
    "chinese": "項羽至，滅秦，立沛公為漢王。",
    "literal": "",
    "idiomatic": ""
  },
  "s0153": {
    "chinese": "漢王賜嬰爵列侯，號昭平侯，復為太仆，從入蜀、漢。",
    "literal": "",
    "idiomatic": ""
  },
  "s0154": {
    "chinese": "還定三秦，從擊項籍。",
    "literal": "",
    "idiomatic": ""
  },
  "s0155": {
    "chinese": "至彭城，項羽大破漢軍。",
    "literal": "",
    "idiomatic": ""
  },
  "s0156": {
    "chinese": "漢王敗，不利，馳去。",
    "literal": "",
    "idiomatic": ""
  },
  "s0157": {
    "chinese": "見孝惠、魯元，載之。",
    "literal": "",
    "idiomatic": ""
  },
  "s0158": {
    "chinese": "漢王急，馬罷，虜在後，常蹶兩兒欲棄之，嬰常收，竟載之，徐行面雍樹乃馳。",
    "literal": "",
    "idiomatic": ""
  },
  "s0159": {
    "chinese": "漢王怒，行欲斬嬰者十餘，卒得脫，而致孝惠、魯元於豐。",
    "literal": "",
    "idiomatic": ""
  },
  "s0160": {
    "chinese": "漢王既至滎陽，收散兵，復振，賜嬰食祈陽。",
    "literal": "",
    "idiomatic": ""
  },
  "s0161": {
    "chinese": "復常奉車從擊項籍，追至陳，卒定楚，至魯，益食茲氏。",
    "literal": "",
    "idiomatic": ""
  },
  "s0162": {
    "chinese": "漢王立為帝。",
    "literal": "",
    "idiomatic": ""
  },
  "s0163": {
    "chinese": "其秋，燕王臧荼反，嬰以太仆從擊荼。",
    "literal": "",
    "idiomatic": ""
  },
  "s0164": {
    "chinese": "明年，從至陳，取楚王信。",
    "literal": "",
    "idiomatic": ""
  },
  "s0165": {
    "chinese": "更食汝陰，剖符世世勿絕。",
    "literal": "",
    "idiomatic": ""
  },
  "s0166": {
    "chinese": "以太仆從擊代，至武泉、雲中，益食千戶。",
    "literal": "",
    "idiomatic": ""
  },
  "s0167": {
    "chinese": "因從擊韓信軍胡騎晉陽旁，大破之。",
    "literal": "",
    "idiomatic": ""
  },
  "s0168": {
    "chinese": "追北至平城，為胡所圍，七日不得通。",
    "literal": "",
    "idiomatic": ""
  },
  "s0169": {
    "chinese": "高帝使使厚遺閼氏，冒頓開圍一角。",
    "literal": "",
    "idiomatic": ""
  },
  "s0170": {
    "chinese": "高帝出欲馳，嬰固徐行，弩皆持滿外向，卒得脫。",
    "literal": "",
    "idiomatic": ""
  },
  "s0171": {
    "chinese": "益食嬰細陽千戶。",
    "literal": "",
    "idiomatic": ""
  },
  "s0172": {
    "chinese": "復以太仆從擊胡騎句注北，大破之。",
    "literal": "",
    "idiomatic": ""
  },
  "s0173": {
    "chinese": "以太仆擊胡騎平城南，三陷陳，功為多，賜所奪邑五百戶。",
    "literal": "",
    "idiomatic": ""
  },
  "s0174": {
    "chinese": "以太仆擊陳豨、黥布軍，陷陳卻敵，益食千戶，定食汝陰六千九百戶，除前所食。",
    "literal": "",
    "idiomatic": ""
  },
  "s0175": {
    "chinese": "嬰自上初起沛，常為太仆，竟高祖崩。",
    "literal": "",
    "idiomatic": ""
  },
  "s0176": {
    "chinese": "以太仆事孝惠。",
    "literal": "",
    "idiomatic": ""
  },
  "s0177": {
    "chinese": "孝惠帝及高后德嬰之脫孝惠、魯元於下邑之閒也，乃賜嬰縣北第第一，曰「近我」，以尊異之。",
    "literal": "",
    "idiomatic": ""
  },
  "s0178": {
    "chinese": "孝惠帝崩，以太仆事高后。",
    "literal": "",
    "idiomatic": ""
  },
  "s0179": {
    "chinese": "高后崩，代王之來，嬰以太仆與東牟侯入清宮，廢少帝，以天子法駕迎代王代邸，與大臣共立為孝文皇帝，復為太仆。",
    "literal": "",
    "idiomatic": ""
  },
  "s0180": {
    "chinese": "八歲卒，謚為文侯。",
    "literal": "",
    "idiomatic": ""
  },
  "s0181": {
    "chinese": "子夷侯灶立，七年卒。",
    "literal": "",
    "idiomatic": ""
  },
  "s0182": {
    "chinese": "子共侯賜立，三十一年卒。",
    "literal": "",
    "idiomatic": ""
  },
  "s0183": {
    "chinese": "子侯頗尚平陽公主。",
    "literal": "",
    "idiomatic": ""
  },
  "s0184": {
    "chinese": "立十九歲，元鼎二年，坐與父御婢姦罪，自殺，國除。",
    "literal": "",
    "idiomatic": ""
  },
  "s0185": {
    "chinese": "潁陰侯灌嬰者，睢陽販繒者也。",
    "literal": "",
    "idiomatic": ""
  },
  "s0186": {
    "chinese": "高祖之為沛公，略地至雍丘下，章邯敗殺項梁，而沛公還軍於碭，嬰初以中涓從擊破東郡尉於成武及秦軍於扛裏，疾鬬，賜爵七大夫。",
    "literal": "",
    "idiomatic": ""
  },
  "s0187": {
    "chinese": "從攻秦軍亳南、開封、曲遇，戰疾力，賜爵執帛，號宣陵君。",
    "literal": "",
    "idiomatic": ""
  },
  "s0188": {
    "chinese": "從攻陽武以西至雒陽，破秦軍尸北，北絕河津，南破南陽守齮陽城東，遂定南陽郡。",
    "literal": "",
    "idiomatic": ""
  },
  "s0189": {
    "chinese": "西入武關，戰於藍田，疾力，至霸上，賜爵執珪，號昌文君。",
    "literal": "",
    "idiomatic": ""
  },
  "s0190": {
    "chinese": "沛公立為漢王，拜嬰為郎中，從入漢中，十月，拜為中謁者。",
    "literal": "",
    "idiomatic": ""
  },
  "s0191": {
    "chinese": "從還定三秦，下櫟陽，降塞王。",
    "literal": "",
    "idiomatic": ""
  },
  "s0192": {
    "chinese": "還圍章邯於廢丘，未拔。",
    "literal": "",
    "idiomatic": ""
  },
  "s0193": {
    "chinese": "從東出臨晉關，擊降殷王，定其地。",
    "literal": "",
    "idiomatic": ""
  },
  "s0194": {
    "chinese": "擊項羽將龍且、魏相項他軍定陶南，疾戰，破之。",
    "literal": "",
    "idiomatic": ""
  },
  "s0195": {
    "chinese": "賜嬰爵列侯，號昌文侯，食杜平鄉。",
    "literal": "",
    "idiomatic": ""
  },
  "s0196": {
    "chinese": "復以中謁者從降下碭，以至彭城。",
    "literal": "",
    "idiomatic": ""
  },
  "s0197": {
    "chinese": "項羽擊，大破漢王。",
    "literal": "",
    "idiomatic": ""
  },
  "s0198": {
    "chinese": "漢王遁而西，嬰從還，軍於雍丘。",
    "literal": "",
    "idiomatic": ""
  },
  "s0199": {
    "chinese": "王武、魏公申徒反，從擊破之。",
    "literal": "",
    "idiomatic": ""
  },
  "s0200": {
    "chinese": "攻下黃，西收兵，軍於滎陽。",
    "literal": "",
    "idiomatic": ""
  },
  "s0201": {
    "chinese": "楚騎來眾，漢王乃擇軍中可為（車）騎將者，皆推故秦騎士重泉人李必、駱甲習騎兵，今為校尉，可為騎將。",
    "literal": "",
    "idiomatic": ""
  },
  "s0202": {
    "chinese": "漢王欲拜之，必、甲曰：「臣故秦民，恐軍不信臣，臣願得大王左右善騎者傅之。」",
    "literal": "",
    "idiomatic": ""
  },
  "s0203": {
    "chinese": "灌嬰雖少，然數力戰，乃拜灌嬰為中大夫，令李必、駱甲為左右校尉，將郎中騎兵擊楚騎於滎陽東，大破之。",
    "literal": "",
    "idiomatic": ""
  },
  "s0204": {
    "chinese": "受詔別擊楚軍後，絕其餉道，起陽武至襄邑。",
    "literal": "",
    "idiomatic": ""
  },
  "s0205": {
    "chinese": "擊項羽之將項冠於魯下，破之，所將卒斬右司馬、騎將各一人。",
    "literal": "",
    "idiomatic": ""
  },
  "s0206": {
    "chinese": "擊破柘公王武，軍於燕西，所將卒斬樓煩將五人，連尹一人。",
    "literal": "",
    "idiomatic": ""
  },
  "s0207": {
    "chinese": "擊王武別將桓嬰白馬下，破之，所將卒斬都尉一人。",
    "literal": "",
    "idiomatic": ""
  },
  "s0208": {
    "chinese": "以騎渡河南，送漢王到雒陽，使北迎相國韓信軍於邯鄲。",
    "literal": "",
    "idiomatic": ""
  },
  "s0209": {
    "chinese": "還至敖倉，嬰遷為御史大夫。",
    "literal": "",
    "idiomatic": ""
  },
  "s0210": {
    "chinese": "三年，以列侯食邑杜平鄉。",
    "literal": "",
    "idiomatic": ""
  },
  "s0211": {
    "chinese": "以御史大夫受詔將郎中騎兵東屬相國韓信，擊破齊軍於歷下，所將卒虜車騎將軍華毋傷及將吏四十六人。",
    "literal": "",
    "idiomatic": ""
  },
  "s0212": {
    "chinese": "降下臨菑，得齊守相田光。",
    "literal": "",
    "idiomatic": ""
  },
  "s0213": {
    "chinese": "追齊相田橫至嬴、博，破其騎，所將卒斬騎將一人，生得騎將四人。",
    "literal": "",
    "idiomatic": ""
  },
  "s0214": {
    "chinese": "攻下嬴、博，破齊將軍田吸於千乘，所將卒斬吸。",
    "literal": "",
    "idiomatic": ""
  },
  "s0215": {
    "chinese": "東從韓信攻龍且、留公旋於高密，卒斬龍且，生得右司馬、連尹各一人，樓煩將十人，身生得亞將周蘭。",
    "literal": "",
    "idiomatic": ""
  },
  "s0216": {
    "chinese": "齊地已定，韓信自立為齊王，使嬰別將擊楚將公杲於魯北，破之。",
    "literal": "",
    "idiomatic": ""
  },
  "s0217": {
    "chinese": "轉南，破薛郡長，身虜騎將一人。",
    "literal": "",
    "idiomatic": ""
  },
  "s0218": {
    "chinese": "攻（博）［傅］陽，前至下相以東南僮、取慮、徐。",
    "literal": "",
    "idiomatic": ""
  },
  "s0219": {
    "chinese": "度淮，盡降其城邑，至廣陵。",
    "literal": "",
    "idiomatic": ""
  },
  "s0220": {
    "chinese": "項羽使項聲、薛公、郯公復定淮北。",
    "literal": "",
    "idiomatic": ""
  },
  "s0221": {
    "chinese": "嬰度淮北，擊破項聲、郯公下邳，斬薛公，下下邳，擊破楚騎於平陽，遂降彭城，虜柱國項佗，降留、薛、沛、酂、蕭、相。",
    "literal": "",
    "idiomatic": ""
  },
  "s0222": {
    "chinese": "攻苦、譙，復得亞將周蘭。",
    "literal": "",
    "idiomatic": ""
  },
  "s0223": {
    "chinese": "與漢王會頤鄉。",
    "literal": "",
    "idiomatic": ""
  },
  "s0224": {
    "chinese": "從擊項籍軍於陳下，破之，所將卒斬樓煩將二人，虜騎將八人。",
    "literal": "",
    "idiomatic": ""
  },
  "s0225": {
    "chinese": "賜益食邑二千五百戶。",
    "literal": "",
    "idiomatic": ""
  },
  "s0226": {
    "chinese": "項籍敗垓下去也，嬰以御史大夫受詔將車騎別追項籍至東城，破之。",
    "literal": "",
    "idiomatic": ""
  },
  "s0227": {
    "chinese": "所將卒五人共斬項籍，皆賜爵列侯。",
    "literal": "",
    "idiomatic": ""
  },
  "s0228": {
    "chinese": "降左右司馬各一人，卒萬二千人，盡得其軍將吏。",
    "literal": "",
    "idiomatic": ""
  },
  "s0229": {
    "chinese": "下東城、歷陽。",
    "literal": "",
    "idiomatic": ""
  },
  "s0230": {
    "chinese": "渡江，破吳郡長吳下，得吳守，遂定吳、豫章、會稽郡。",
    "literal": "",
    "idiomatic": ""
  },
  "s0231": {
    "chinese": "還定淮北，凡五十二縣。",
    "literal": "",
    "idiomatic": ""
  },
  "s0232": {
    "chinese": "漢王立為皇帝，賜益嬰邑三千戶。",
    "literal": "",
    "idiomatic": ""
  },
  "s0233": {
    "chinese": "其秋，以車騎將軍從擊破燕王臧荼。",
    "literal": "",
    "idiomatic": ""
  },
  "s0234": {
    "chinese": "明年，從至陳，取楚王信。",
    "literal": "",
    "idiomatic": ""
  },
  "s0235": {
    "chinese": "還，剖符，世世勿絕，食潁陰二千五百戶，號曰潁陰侯。",
    "literal": "",
    "idiomatic": ""
  },
  "s0236": {
    "chinese": "以車騎將軍從擊反韓王信於代，至馬邑，受詔別降樓煩以北六縣，斬代左相，破胡騎於武泉北。",
    "literal": "",
    "idiomatic": ""
  },
  "s0237": {
    "chinese": "復從擊韓信胡騎晉陽下，所將卒斬胡白題將一人。",
    "literal": "",
    "idiomatic": ""
  },
  "s0238": {
    "chinese": "受詔并將燕、趙、齊、梁、楚車騎，擊破胡騎於硰石。",
    "literal": "",
    "idiomatic": ""
  },
  "s0239": {
    "chinese": "至平城，為胡所圍，從還軍東垣。",
    "literal": "",
    "idiomatic": ""
  },
  "s0240": {
    "chinese": "從擊陳豨，受詔別攻豨丞相侯敞軍曲逆下，破之，卒斬敞及特將五人。",
    "literal": "",
    "idiomatic": ""
  },
  "s0241": {
    "chinese": "降曲逆、盧奴、上曲陽、安國、安平。",
    "literal": "",
    "idiomatic": ""
  },
  "s0242": {
    "chinese": "攻下東垣。",
    "literal": "",
    "idiomatic": ""
  },
  "s0243": {
    "chinese": "黥布反，以車騎將軍先出，攻布別將於相，破之，斬亞將樓煩將三人。",
    "literal": "",
    "idiomatic": ""
  },
  "s0244": {
    "chinese": "又進擊破布上柱國軍及大司馬軍。",
    "literal": "",
    "idiomatic": ""
  },
  "s0245": {
    "chinese": "又進破布別將肥誅。",
    "literal": "",
    "idiomatic": ""
  },
  "s0246": {
    "chinese": "嬰身生得左司馬一人，所將卒斬其小將十人，追北至淮上。",
    "literal": "",
    "idiomatic": ""
  },
  "s0247": {
    "chinese": "益食二千五百戶。",
    "literal": "",
    "idiomatic": ""
  },
  "s0248": {
    "chinese": "布已破，高帝歸，定令嬰食穎陰五千戶，除前所食邑。",
    "literal": "",
    "idiomatic": ""
  },
  "s0249": {
    "chinese": "凡從得二千石二人，別破軍十六，降城四十六，定國一，郡二，縣五十二，得將軍二人，柱國、相國各一人，二千石十人。",
    "literal": "",
    "idiomatic": ""
  },
  "s0250": {
    "chinese": "嬰自破布歸，高帝崩，嬰以列侯事孝惠帝及呂太后。",
    "literal": "",
    "idiomatic": ""
  },
  "s0251": {
    "chinese": "太后崩，呂祿等以趙王自置為將軍，軍長安，為亂。",
    "literal": "",
    "idiomatic": ""
  },
  "s0252": {
    "chinese": "齊哀王聞之，舉兵西，且入誅不當為王者。",
    "literal": "",
    "idiomatic": ""
  },
  "s0253": {
    "chinese": "上將軍呂祿等聞之，乃遣嬰為大將，將軍往擊之。",
    "literal": "",
    "idiomatic": ""
  },
  "s0254": {
    "chinese": "嬰行至滎陽，乃與絳侯等謀，因屯兵滎陽，風齊王以誅呂氏事，齊兵止不前。",
    "literal": "",
    "idiomatic": ""
  },
  "s0255": {
    "chinese": "絳侯等既誅諸呂，齊王罷兵歸，嬰亦罷兵自滎陽歸，與絳侯、陳平共立代王為孝文皇帝。",
    "literal": "",
    "idiomatic": ""
  },
  "s0256": {
    "chinese": "孝文皇帝於是益封嬰三千戶，賜黃金千斤，拜為太尉。",
    "literal": "",
    "idiomatic": ""
  },
  "s0257": {
    "chinese": "三歲，絳侯勃免相就國，嬰為丞相，罷太尉官。",
    "literal": "",
    "idiomatic": ""
  },
  "s0258": {
    "chinese": "是歲，匈奴大入北地、上郡，令丞相嬰將騎八萬五千往擊匈奴。",
    "literal": "",
    "idiomatic": ""
  },
  "s0259": {
    "chinese": "匈奴去，濟北王反，詔乃罷嬰之兵。",
    "literal": "",
    "idiomatic": ""
  },
  "s0260": {
    "chinese": "後歲餘，嬰以丞相卒，謚曰懿侯。",
    "literal": "",
    "idiomatic": ""
  },
  "s0261": {
    "chinese": "子平侯阿代侯。",
    "literal": "",
    "idiomatic": ""
  },
  "s0262": {
    "chinese": "二十八年卒，子彊代侯。",
    "literal": "",
    "idiomatic": ""
  },
  "s0263": {
    "chinese": "十三年，彊有罪，絕二歲。",
    "literal": "",
    "idiomatic": ""
  },
  "s0264": {
    "chinese": "元光三年，天子封灌嬰孫賢為臨汝侯，續灌氏後，八歲，坐行賕有罪，國除。",
    "literal": "",
    "idiomatic": ""
  },
  "s0265": {
    "chinese": "太史公曰：吾適豐沛，問其遺老，觀故蕭、曹、樊噲、滕公之家，及其素，異哉所聞！",
    "literal": "",
    "idiomatic": ""
  },
  "s0266": {
    "chinese": "方其鼓刀屠狗賣繒之時，豈自知附驥之尾，垂名漢廷，德流子孫哉？",
    "literal": "",
    "idiomatic": ""
  },
  "s0267": {
    "chinese": "余與他廣通，為言高祖功臣之興時若此云。",
    "literal": "",
    "idiomatic": ""
  }
}