{
  "s0551": {
    "chinese": "上於是乃令諸儒習射牛，草封禪儀。",
    "literal": "",
    "idiomatic": ""
  },
  "s0552": {
    "chinese": "數年，至且行。",
    "literal": "",
    "idiomatic": ""
  },
  "s0553": {
    "chinese": "天子既聞公孫卿及方士之言，黃帝以上封禪皆致怪物與神通，欲放黃帝以接神人蓬萊，高世比德於九皇，而頗采儒術以文之。",
    "literal": "",
    "idiomatic": ""
  },
  "s0554": {
    "chinese": "群儒既已不能辯明封禪事，又拘於詩書古文而不敢騁。",
    "literal": "",
    "idiomatic": ""
  },
  "s0555": {
    "chinese": "上為封祠器視群儒，群儒或曰「不與古同」，徐偃又曰「太常諸生行禮不如魯善」，周霸屬圖封事，於是上黜偃、霸，而盡罷諸儒弗用。",
    "literal": "",
    "idiomatic": ""
  },
  "s0556": {
    "chinese": "三月，乃東幸緱氏，禮登中嶽太室。",
    "literal": "",
    "idiomatic": ""
  },
  "s0557": {
    "chinese": "從官在山上聞若有言「萬歲」云。",
    "literal": "",
    "idiomatic": ""
  },
  "s0558": {
    "chinese": "問上，上不言；",
    "literal": "",
    "idiomatic": ""
  },
  "s0559": {
    "chinese": "問下，下不言。",
    "literal": "",
    "idiomatic": ""
  },
  "s0560": {
    "chinese": "乃令祠官加增太室祠，禁毋伐其山木，以山下戶凡三百封镯高，為之奉邑，獨給祠，復無有所與。",
    "literal": "",
    "idiomatic": ""
  },
  "s0561": {
    "chinese": "上因東上泰山，泰山草木未生，乃令人上石立之泰山顛。",
    "literal": "",
    "idiomatic": ""
  },
  "s0562": {
    "chinese": "上遂東巡海上，行禮祠八神。",
    "literal": "",
    "idiomatic": ""
  },
  "s0563": {
    "chinese": "齊人之上疏言神怪奇方者以萬數，乃益發船，令言海中神山者數千人求蓬萊神人。",
    "literal": "",
    "idiomatic": ""
  },
  "s0564": {
    "chinese": "公孫卿持節常先行候名山，至東萊，言夜見大人，長數丈，就之則不見，見其跡甚大，類禽獸云。",
    "literal": "",
    "idiomatic": ""
  },
  "s0565": {
    "chinese": "群臣有言見一老父牽狗，言「吾欲見鉅公」，已忽不見。",
    "literal": "",
    "idiomatic": ""
  },
  "s0566": {
    "chinese": "上既見大跡，未信，及群臣又言老父，則大以為僊人也。",
    "literal": "",
    "idiomatic": ""
  },
  "s0567": {
    "chinese": "宿留海上，與方士傳車及間使求神僊人以千數。",
    "literal": "",
    "idiomatic": ""
  },
  "s0568": {
    "chinese": "四月，還至奉高。",
    "literal": "",
    "idiomatic": ""
  },
  "s0569": {
    "chinese": "上念諸儒及方士言封禪人殊，不經，難施行。",
    "literal": "",
    "idiomatic": ""
  },
  "s0570": {
    "chinese": "天子至梁父，禮祠地主。",
    "literal": "",
    "idiomatic": ""
  },
  "s0571": {
    "chinese": "至乙卯，令侍中儒者皮弁縉紳，射牛行事。",
    "literal": "",
    "idiomatic": ""
  },
  "s0572": {
    "chinese": "封泰山下東方，如郊祠泰一之禮。",
    "literal": "",
    "idiomatic": ""
  },
  "s0573": {
    "chinese": "封廣丈二尺，高九尺，其下則有玉牒書，書祕。",
    "literal": "",
    "idiomatic": ""
  },
  "s0574": {
    "chinese": "禮畢，天子獨與侍中奉車子侯上泰山，亦有封。",
    "literal": "",
    "idiomatic": ""
  },
  "s0575": {
    "chinese": "其事皆禁。",
    "literal": "",
    "idiomatic": ""
  },
  "s0576": {
    "chinese": "明日，下陰道。",
    "literal": "",
    "idiomatic": ""
  },
  "s0577": {
    "chinese": "丙辰，禪泰山下阯東北肅然山，如祭后土禮。",
    "literal": "",
    "idiomatic": ""
  },
  "s0578": {
    "chinese": "天子皆親拜見，衣上黃而盡用樂焉。",
    "literal": "",
    "idiomatic": ""
  },
  "s0579": {
    "chinese": "江淮間一茅三脊為神藉。",
    "literal": "",
    "idiomatic": ""
  },
  "s0580": {
    "chinese": "五色土益雜封。",
    "literal": "",
    "idiomatic": ""
  },
  "s0581": {
    "chinese": "縱遠方奇獸飛禽及白雉諸物，頗以加祠。",
    "literal": "",
    "idiomatic": ""
  },
  "s0582": {
    "chinese": "兕牛象犀之屬不用。",
    "literal": "",
    "idiomatic": ""
  },
  "s0583": {
    "chinese": "皆至泰山，然後去。",
    "literal": "",
    "idiomatic": ""
  },
  "s0584": {
    "chinese": "封禪祠，其夜若有光，晝有白雲出封中。",
    "literal": "",
    "idiomatic": ""
  },
  "s0585": {
    "chinese": "天子從禪還，坐明堂，群臣更上壽。",
    "literal": "",
    "idiomatic": ""
  },
  "s0586": {
    "chinese": "下詔改元為元封。",
    "literal": "",
    "idiomatic": ""
  },
  "s0587": {
    "chinese": "語在武紀。",
    "literal": "",
    "idiomatic": ""
  },
  "s0588": {
    "chinese": "又曰：「古者天子五載一巡狩，用事泰山，諸侯有朝宿地。",
    "literal": "",
    "idiomatic": ""
  },
  "s0589": {
    "chinese": "其令諸侯各治邸泰山下。」",
    "literal": "",
    "idiomatic": ""
  },
  "s0590": {
    "chinese": "天子既已封泰山，無風雨，而方士更言蓬萊諸神若將可得，於是上欣然庶幾遇之，復東至海上望焉。",
    "literal": "",
    "idiomatic": ""
  },
  "s0591": {
    "chinese": "奉車子侯暴病，一日死。",
    "literal": "",
    "idiomatic": ""
  },
  "s0592": {
    "chinese": "上乃遂去，並海上，北至碣石，巡自遼西，歷北邊至九原。",
    "literal": "",
    "idiomatic": ""
  },
  "s0593": {
    "chinese": "五月，乃至甘泉，周萬八千里云。",
    "literal": "",
    "idiomatic": ""
  },
  "s0594": {
    "chinese": "其秋，有星孛於東井。",
    "literal": "",
    "idiomatic": ""
  },
  "s0595": {
    "chinese": "後十餘日，有星孛於三能。",
    "literal": "",
    "idiomatic": ""
  },
  "s0596": {
    "chinese": "望氣王朔言：「候獨見填星出如瓜，食頃，復入。」",
    "literal": "",
    "idiomatic": ""
  },
  "s0597": {
    "chinese": "有司皆曰：「陛下建漢家封禪，天其報德星云。」",
    "literal": "",
    "idiomatic": ""
  },
  "s0598": {
    "chinese": "其來年冬，郊雍五帝。",
    "literal": "",
    "idiomatic": ""
  },
  "s0599": {
    "chinese": "還，拜祝祠泰一。",
    "literal": "",
    "idiomatic": ""
  },
  "s0600": {
    "chinese": "贊饗曰：「德星昭衍，厥維休祥。",
    "literal": "",
    "idiomatic": ""
  }
}