{
  "s0201": {
    "chinese": "如此，德澤加於萬民，民俞勤農。",
    "literal": "",
    "idiomatic": ""
  },
  "s0202": {
    "chinese": "時有軍役，若遭水旱，民不困乏，天下安寧；",
    "literal": "",
    "idiomatic": ""
  },
  "s0203": {
    "chinese": "歲孰且美，則民大富樂矣。」",
    "literal": "",
    "idiomatic": ""
  },
  "s0204": {
    "chinese": "上復從其言，乃下詔賜民十二年租稅之半。",
    "literal": "",
    "idiomatic": ""
  },
  "s0205": {
    "chinese": "明年，遂除民田之租稅。",
    "literal": "",
    "idiomatic": ""
  },
  "s0206": {
    "chinese": "後十三歲，孝景二年，令民半出田租，三十而稅一也。",
    "literal": "",
    "idiomatic": ""
  },
  "s0207": {
    "chinese": "其後，上郡以西旱，復修賣爵令，而裁其賈以招民；",
    "literal": "",
    "idiomatic": ""
  },
  "s0208": {
    "chinese": "及徒復作，得輸粟於縣官以除罪。",
    "literal": "",
    "idiomatic": ""
  },
  "s0209": {
    "chinese": "始造苑馬以廣用，宮室列館車馬益增修矣。",
    "literal": "",
    "idiomatic": ""
  },
  "s0210": {
    "chinese": "然婁敕有司以農為務，民遂樂業。",
    "literal": "",
    "idiomatic": ""
  },
  "s0211": {
    "chinese": "至武帝之初七十年間，國家亡事，非遇水旱，則民人給家足，都鄙廩庾盡滿，而府庫餘財。",
    "literal": "",
    "idiomatic": ""
  },
  "s0212": {
    "chinese": "京師之錢累百鉅萬，貫朽而不可校。",
    "literal": "",
    "idiomatic": ""
  },
  "s0213": {
    "chinese": "太倉之粟陳陳相因，充溢露積於外，腐敗不可食。",
    "literal": "",
    "idiomatic": ""
  },
  "s0214": {
    "chinese": "眾庶街巷有馬，仟伯之間成群，乘牸牝者擯而不得會聚。",
    "literal": "",
    "idiomatic": ""
  },
  "s0215": {
    "chinese": "守閭閻者食粱肉；",
    "literal": "",
    "idiomatic": ""
  },
  "s0216": {
    "chinese": "為吏者長子孫；",
    "literal": "",
    "idiomatic": ""
  },
  "s0217": {
    "chinese": "居官者以為姓號。",
    "literal": "",
    "idiomatic": ""
  },
  "s0218": {
    "chinese": "人人自愛而重犯法，先行誼而黜媿辱焉。",
    "literal": "",
    "idiomatic": ""
  },
  "s0219": {
    "chinese": "於是罔疏而民富，役財驕溢，或至并兼豪黨之徒以武斷於鄉曲。",
    "literal": "",
    "idiomatic": ""
  },
  "s0220": {
    "chinese": "宗室有土，公卿大夫以下爭於奢侈，室廬車服僭上亡限。",
    "literal": "",
    "idiomatic": ""
  },
  "s0221": {
    "chinese": "物盛而衰，固其變也。",
    "literal": "",
    "idiomatic": ""
  },
  "s0222": {
    "chinese": "是後，外事四夷，內興功利，役費並興，而民去本。",
    "literal": "",
    "idiomatic": ""
  },
  "s0223": {
    "chinese": "董仲舒說上曰：「春秋它穀不書，至於麥禾不成則書之，以此見聖人於五穀最重麥與禾也。",
    "literal": "",
    "idiomatic": ""
  },
  "s0224": {
    "chinese": "今關中俗不好種麥，是歲失春秋之所重，而損生民之具也。",
    "literal": "",
    "idiomatic": ""
  },
  "s0225": {
    "chinese": "願陛下幸詔大司農，使關中民益種宿麥，令毋後時。」",
    "literal": "",
    "idiomatic": ""
  },
  "s0226": {
    "chinese": "又言：「古者稅民不過什一，其求易共；",
    "literal": "",
    "idiomatic": ""
  },
  "s0227": {
    "chinese": "使民不過三日，其力易足。",
    "literal": "",
    "idiomatic": ""
  },
  "s0228": {
    "chinese": "民財內足以養老盡孝，外足以事上共稅，下足以畜妻子極愛，故民說從上。",
    "literal": "",
    "idiomatic": ""
  },
  "s0229": {
    "chinese": "至秦則不然，用商鞅之法，改帝王之制，除井田，民得賣買，富者田連仟伯，貧者亡立錐之地。",
    "literal": "",
    "idiomatic": ""
  },
  "s0230": {
    "chinese": "又顓川澤之利，管山林之饒，荒淫越制，踰侈以相高；",
    "literal": "",
    "idiomatic": ""
  },
  "s0231": {
    "chinese": "邑有人君之尊，里有公侯之富，小民安得不困？",
    "literal": "",
    "idiomatic": ""
  },
  "s0232": {
    "chinese": "又加月為更卒，已復為正，一歲屯戍，一歲力役，三十倍於古；",
    "literal": "",
    "idiomatic": ""
  },
  "s0233": {
    "chinese": "田租口賦，鹽鐵之利，二十倍於古。",
    "literal": "",
    "idiomatic": ""
  },
  "s0234": {
    "chinese": "或耕豪民之田，見稅什五。",
    "literal": "",
    "idiomatic": ""
  },
  "s0235": {
    "chinese": "故貧民常衣牛馬之衣，而食犬彘之食。",
    "literal": "",
    "idiomatic": ""
  },
  "s0236": {
    "chinese": "重以貪暴之吏，刑戮妄加，民愁亡聊，亡逃山林，轉為盜賊，赭衣半道，斷獄歲以千萬數。",
    "literal": "",
    "idiomatic": ""
  },
  "s0237": {
    "chinese": "漢興，循而未改。",
    "literal": "",
    "idiomatic": ""
  },
  "s0238": {
    "chinese": "古井田法雖難卒行，宜少近古，限民名田，以澹不足，塞并兼之路。",
    "literal": "",
    "idiomatic": ""
  },
  "s0239": {
    "chinese": "鹽鐵皆歸於民。",
    "literal": "",
    "idiomatic": ""
  },
  "s0240": {
    "chinese": "去奴婢，除專殺之威。",
    "literal": "",
    "idiomatic": ""
  },
  "s0241": {
    "chinese": "薄賦斂，省繇役，以寬民力。",
    "literal": "",
    "idiomatic": ""
  },
  "s0242": {
    "chinese": "然後可善治也。」",
    "literal": "",
    "idiomatic": ""
  },
  "s0243": {
    "chinese": "仲舒死後，功費愈甚，天下虛耗，人復相食。",
    "literal": "",
    "idiomatic": ""
  },
  "s0244": {
    "chinese": "武帝末年，悔征伐之事，乃封丞相為富民侯。",
    "literal": "",
    "idiomatic": ""
  },
  "s0245": {
    "chinese": "下詔曰：「",
    "literal": "",
    "idiomatic": ""
  },
  "s0246": {
    "chinese": "方今之務，在於力農。」",
    "literal": "",
    "idiomatic": ""
  },
  "s0247": {
    "chinese": "以趙過為搜粟都尉。",
    "literal": "",
    "idiomatic": ""
  },
  "s0248": {
    "chinese": "過能為代田，一畝三甽。",
    "literal": "",
    "idiomatic": ""
  },
  "s0249": {
    "chinese": "歲代處，故曰代田，古法也。",
    "literal": "",
    "idiomatic": ""
  },
  "s0250": {
    "chinese": "后稷始甽田，以二耜為耦，廣尺深尺曰甽，長終畝。",
    "literal": "",
    "idiomatic": ""
  }
}