{
  "s0051": {
    "chinese": "五月，鳳皇集膠東、千乘。",
    "literal": "",
    "idiomatic": ""
  },
  "s0052": {
    "chinese": "赦天下。",
    "literal": "",
    "idiomatic": ""
  },
  "s0053": {
    "chinese": "賜吏二千石、諸侯相、下至中都官、宦吏、六百石爵，各有差，自左更至五大夫。",
    "literal": "",
    "idiomatic": ""
  },
  "s0054": {
    "chinese": "賜天下人爵各一級，孝者二級，女子百戶牛酒。",
    "literal": "",
    "idiomatic": ""
  },
  "s0055": {
    "chinese": "租稅勿收。",
    "literal": "",
    "idiomatic": ""
  },
  "s0056": {
    "chinese": "六月，詔曰：「故皇太子在湖，未有號諡。",
    "literal": "",
    "idiomatic": ""
  },
  "s0057": {
    "chinese": "歲時祠，其議諡，置園邑。」",
    "literal": "",
    "idiomatic": ""
  },
  "s0058": {
    "chinese": "語在太子傳。",
    "literal": "",
    "idiomatic": ""
  },
  "s0059": {
    "chinese": "秋七月，詔立燕剌王太子建為廣陽王，立廣陵王胥少子弘為高密王。",
    "literal": "",
    "idiomatic": ""
  },
  "s0060": {
    "chinese": "二年春，以水衡錢為平陵，徙民起第宅。",
    "literal": "",
    "idiomatic": ""
  },
  "s0061": {
    "chinese": "大司農陽城侯田延年有罪，自殺。",
    "literal": "",
    "idiomatic": ""
  },
  "s0062": {
    "chinese": "夏五月，詔曰：「朕以眇身奉承祖宗，夙夜惟念孝武皇帝躬履仁義，選明將，討不服，匈奴遠遁，平氐、 羌、昆明、南越，百蠻鄉風，款塞來享；",
    "literal": "",
    "idiomatic": ""
  },
  "s0063": {
    "chinese": "建太學，修郊祀，定正朔，協音律；",
    "literal": "",
    "idiomatic": ""
  },
  "s0064": {
    "chinese": "封泰山，塞宣房，符瑞應，寶鼎出，白麟獲。",
    "literal": "",
    "idiomatic": ""
  },
  "s0065": {
    "chinese": "功德茂盛，不能盡宣，而廟樂未稱，其議 奏。」",
    "literal": "",
    "idiomatic": ""
  },
  "s0066": {
    "chinese": "有司奏請宜加尊號。",
    "literal": "",
    "idiomatic": ""
  },
  "s0067": {
    "chinese": "六月庚午，尊孝武廟為世宗廟，奏盛德、文始、五行之舞，天子世世獻。",
    "literal": "",
    "idiomatic": ""
  },
  "s0068": {
    "chinese": "武帝巡狩所幸之郡國，皆立廟。",
    "literal": "",
    "idiomatic": ""
  },
  "s0069": {
    "chinese": "賜民爵一級，女子百戶牛酒。",
    "literal": "",
    "idiomatic": ""
  },
  "s0070": {
    "chinese": "匈奴數侵邊，又西伐烏孫。",
    "literal": "",
    "idiomatic": ""
  },
  "s0071": {
    "chinese": "烏孫昆彌及公主因國使者上書，言昆彌願發國精兵擊匈奴，唯天子哀憐，出兵 以救公主。",
    "literal": "",
    "idiomatic": ""
  },
  "s0072": {
    "chinese": "秋，大發興調關東輕車銳卒，選郡國吏三百石伉健習騎射者，皆從軍。",
    "literal": "",
    "idiomatic": ""
  },
  "s0073": {
    "chinese": "御史大夫田廣明為祁連將軍，後將軍趙充國為蒲類將軍，雲中太守田順為虎牙將 軍，及度遼將軍范明友、前將軍韓增，凡五將軍，兵十五萬騎，校尉常惠持節護烏孫兵，咸擊匈奴。",
    "literal": "",
    "idiomatic": ""
  },
  "s0074": {
    "chinese": "三年春正月癸亥，皇后許氏崩。",
    "literal": "",
    "idiomatic": ""
  },
  "s0075": {
    "chinese": "戊辰，五將軍師發長安。",
    "literal": "",
    "idiomatic": ""
  },
  "s0076": {
    "chinese": "夏五月，軍罷。",
    "literal": "",
    "idiomatic": ""
  },
  "s0077": {
    "chinese": "祁連將軍廣明、虎牙將軍順有罪，下有司，皆自殺。",
    "literal": "",
    "idiomatic": ""
  },
  "s0078": {
    "chinese": "校尉常惠將烏孫兵入匈奴右地，大克獲，封列侯。",
    "literal": "",
    "idiomatic": ""
  },
  "s0079": {
    "chinese": "大旱。",
    "literal": "",
    "idiomatic": ""
  },
  "s0080": {
    "chinese": "郡國傷旱甚者，民毋出租賦。",
    "literal": "",
    "idiomatic": ""
  },
  "s0081": {
    "chinese": "三輔民就賤者，且毋收事，盡四年。",
    "literal": "",
    "idiomatic": ""
  },
  "s0082": {
    "chinese": "六月己丑，丞相義薨。",
    "literal": "",
    "idiomatic": ""
  },
  "s0083": {
    "chinese": "四年春正月，詔曰：「蓋聞農者興德之本也，今歲不登，已遣使者振貸困乏。",
    "literal": "",
    "idiomatic": ""
  },
  "s0084": {
    "chinese": "其令太官損膳省宰，樂府減樂人，使歸就農業。",
    "literal": "",
    "idiomatic": ""
  },
  "s0085": {
    "chinese": "丞相以下至都官令丞上書入穀，輸長安倉，助貸貧民。",
    "literal": "",
    "idiomatic": ""
  },
  "s0086": {
    "chinese": "民以車船載穀入關者，得毋用傳。」",
    "literal": "",
    "idiomatic": ""
  },
  "s0087": {
    "chinese": "三月乙卯，立皇后霍氏。",
    "literal": "",
    "idiomatic": ""
  },
  "s0088": {
    "chinese": "賜丞相以下至郎吏從官金錢帛各有差。",
    "literal": "",
    "idiomatic": ""
  },
  "s0089": {
    "chinese": "赦天下。",
    "literal": "",
    "idiomatic": ""
  },
  "s0090": {
    "chinese": "夏四月壬寅，郡國四十九地震，或山崩水出。",
    "literal": "",
    "idiomatic": ""
  },
  "s0091": {
    "chinese": "詔曰：「蓋災異者，天地之戒也。",
    "literal": "",
    "idiomatic": ""
  },
  "s0092": {
    "chinese": "朕承洪業，奉宗廟，託于 士民之上，未能和群生。",
    "literal": "",
    "idiomatic": ""
  },
  "s0093": {
    "chinese": "乃者地震北海、琅邪，壞祖宗廟，朕甚懼焉。",
    "literal": "",
    "idiomatic": ""
  },
  "s0094": {
    "chinese": "丞相、御史其與列侯、中二千石博問經學之士，有以應變，輔朕之不逮，毋有所諱。",
    "literal": "",
    "idiomatic": ""
  },
  "s0095": {
    "chinese": "令三輔、 太常、內郡國舉賢良方正各一人。",
    "literal": "",
    "idiomatic": ""
  },
  "s0096": {
    "chinese": "律令有可蠲除以安百姓，條奏。",
    "literal": "",
    "idiomatic": ""
  },
  "s0097": {
    "chinese": "被地震壞敗甚者，勿收租賦。」",
    "literal": "",
    "idiomatic": ""
  },
  "s0098": {
    "chinese": "大赦天下。",
    "literal": "",
    "idiomatic": ""
  },
  "s0099": {
    "chinese": "上以宗廟墮，素服，避正殿五日。",
    "literal": "",
    "idiomatic": ""
  },
  "s0100": {
    "chinese": "五月，鳳皇集北海安丘、淳于。",
    "literal": "",
    "idiomatic": ""
  },
  "s0101": {
    "chinese": "秋，廣川王吉有罪，廢遷上庸，自殺。",
    "literal": "",
    "idiomatic": ""
  },
  "s0102": {
    "chinese": "地節元年春正月，有星孛于西方。",
    "literal": "",
    "idiomatic": ""
  },
  "s0103": {
    "chinese": "三月，假郡國貧民田。",
    "literal": "",
    "idiomatic": ""
  },
  "s0104": {
    "chinese": "夏六月，詔曰：「蓋聞堯親九族，以和萬國。",
    "literal": "",
    "idiomatic": ""
  },
  "s0105": {
    "chinese": "朕蒙遺德，奉承聖業，惟念宗室屬未盡而以罪絕，若有賢材，改行勸善，其復屬，使得自新。」",
    "literal": "",
    "idiomatic": ""
  },
  "s0106": {
    "chinese": "冬十一月，楚王延壽謀反，自殺。",
    "literal": "",
    "idiomatic": ""
  },
  "s0107": {
    "chinese": "十二月癸亥晦，日有蝕之。",
    "literal": "",
    "idiomatic": ""
  },
  "s0108": {
    "chinese": "夏四月，鳳皇集魯郡，群鳥從之。",
    "literal": "",
    "idiomatic": ""
  },
  "s0109": {
    "chinese": "大赦天下。",
    "literal": "",
    "idiomatic": ""
  },
  "s0110": {
    "chinese": "五月，光祿大夫平丘侯王遷有罪，下獄死。",
    "literal": "",
    "idiomatic": ""
  },
  "s0111": {
    "chinese": "上始親政事，又思報大將軍功德，乃復使樂平侯山領尚書事，而令群臣得奏封事，以知下情。",
    "literal": "",
    "idiomatic": ""
  },
  "s0112": {
    "chinese": "五日一聽事，以下各奉職奏事，以傅奏其言，考試功能。",
    "literal": "",
    "idiomatic": ""
  },
  "s0113": {
    "chinese": "侍中尚書功勞當遷及有異善，厚加賞賜，至于子孫，終不改易。",
    "literal": "",
    "idiomatic": ""
  },
  "s0114": {
    "chinese": "樞機周密，品式備具，上下相安，莫有苟且之意也。",
    "literal": "",
    "idiomatic": ""
  },
  "s0115": {
    "chinese": "三年春三月，詔曰：「蓋聞有功不賞，有罪不誅，雖唐虞猶不能以化天下。",
    "literal": "",
    "idiomatic": ""
  },
  "s0116": {
    "chinese": "今膠東相成勞來不怠，流民自占八萬餘口，治有異等。",
    "literal": "",
    "idiomatic": ""
  },
  "s0117": {
    "chinese": "其秩成中二千石，賜爵關內侯。」",
    "literal": "",
    "idiomatic": ""
  },
  "s0118": {
    "chinese": "又曰：「鰥寡孤獨高年貧困之民，朕所憐也。",
    "literal": "",
    "idiomatic": ""
  },
  "s0119": {
    "chinese": "前下詔假公田，貨種、食。",
    "literal": "",
    "idiomatic": ""
  },
  "s0120": {
    "chinese": "其加賜鰥寡孤獨高年帛。",
    "literal": "",
    "idiomatic": ""
  },
  "s0121": {
    "chinese": "二千石嚴教吏謹視遇，毋令失職。」",
    "literal": "",
    "idiomatic": ""
  },
  "s0122": {
    "chinese": "令內郡國舉賢良方正可親民者。",
    "literal": "",
    "idiomatic": ""
  },
  "s0123": {
    "chinese": "夏四月戊申，立皇太子，大赦天下。",
    "literal": "",
    "idiomatic": ""
  },
  "s0124": {
    "chinese": "賜御史大夫爵關內侯，中二千石爵右庶長，天下當為父後者爵一級。",
    "literal": "",
    "idiomatic": ""
  },
  "s0125": {
    "chinese": "賜廣陵王黃金千斤，諸侯王十五人黃金各百斤，列侯在國者八十七人黃金各二十斤。",
    "literal": "",
    "idiomatic": ""
  },
  "s0126": {
    "chinese": "冬十月，詔曰：「乃者九月壬申地震，朕甚懼焉。",
    "literal": "",
    "idiomatic": ""
  },
  "s0127": {
    "chinese": "有能箴朕過失，及賢良方正直言極諫之士以匡朕之不 逮，毋諱有司。",
    "literal": "",
    "idiomatic": ""
  },
  "s0128": {
    "chinese": "朕既不德，不能附遠，是以邊境屯戍未息。",
    "literal": "",
    "idiomatic": ""
  },
  "s0129": {
    "chinese": "今復飭兵重屯，久勞百姓，非所以綏天下也。",
    "literal": "",
    "idiomatic": ""
  },
  "s0130": {
    "chinese": "其罷車騎將軍、右將軍屯兵。」",
    "literal": "",
    "idiomatic": ""
  },
  "s0131": {
    "chinese": "又詔曰：「池烃未御幸者， 假與貧民。",
    "literal": "",
    "idiomatic": ""
  },
  "s0132": {
    "chinese": "郡國宮館，勿復修治。",
    "literal": "",
    "idiomatic": ""
  },
  "s0133": {
    "chinese": "流民還歸者，假公田，貸種、食，且勿算事。」",
    "literal": "",
    "idiomatic": ""
  },
  "s0134": {
    "chinese": "十一月，詔曰：「朕既不逮，導民不明，反側晨興，念慮萬方，不忘元元。",
    "literal": "",
    "idiomatic": ""
  },
  "s0135": {
    "chinese": "唯恐羞先帝聖德，故並舉賢良方正以親萬姓，歷載臻茲，然而俗化闕焉。",
    "literal": "",
    "idiomatic": ""
  },
  "s0136": {
    "chinese": "傳曰：『孝弟也者，其為仁之本與！』",
    "literal": "",
    "idiomatic": ""
  },
  "s0137": {
    "chinese": "其令郡國舉孝弟有行義聞于鄉里者各一人。」",
    "literal": "",
    "idiomatic": ""
  },
  "s0138": {
    "chinese": "十二月，初置廷尉平四人，秩六百石。",
    "literal": "",
    "idiomatic": ""
  },
  "s0139": {
    "chinese": "省文山郡，并蜀。",
    "literal": "",
    "idiomatic": ""
  },
  "s0140": {
    "chinese": "四年春二月，封外祖母博平君，故酇侯蕭何曾孫建世為侯。",
    "literal": "",
    "idiomatic": ""
  },
  "s0141": {
    "chinese": "詔曰：「導民以孝，則天下順。",
    "literal": "",
    "idiomatic": ""
  },
  "s0142": {
    "chinese": "今百姓或遭衰絰凶災，而吏繇事，使不得葬，傷孝子之心，朕甚憐之。",
    "literal": "",
    "idiomatic": ""
  },
  "s0143": {
    "chinese": "自今諸有大父母，父母喪者勿繇事，使得收斂送終，盡其子道。」",
    "literal": "",
    "idiomatic": ""
  },
  "s0144": {
    "chinese": "夏五月，詔曰：「父子之親，夫婦之道，天性也。",
    "literal": "",
    "idiomatic": ""
  },
  "s0145": {
    "chinese": "雖有患禍，猶蒙死而存之。",
    "literal": "",
    "idiomatic": ""
  },
  "s0146": {
    "chinese": "誠愛結于心，仁厚之至也，豈能違之哉！",
    "literal": "",
    "idiomatic": ""
  },
  "s0147": {
    "chinese": "自今子首匿父母，妻匿夫，孫匿大父母，皆勿坐。",
    "literal": "",
    "idiomatic": ""
  },
  "s0148": {
    "chinese": "其父母匿子，夫匿妻，大父母匿孫，罪殊死，皆上請廷尉以聞。」",
    "literal": "",
    "idiomatic": ""
  },
  "s0149": {
    "chinese": "立廣川惠王孫文為廣川王。",
    "literal": "",
    "idiomatic": ""
  },
  "s0150": {
    "chinese": "秋七月，大司馬霍禹謀反。",
    "literal": "",
    "idiomatic": ""
  },
  "s0151": {
    "chinese": "詔曰：「乃者，東織室令史張赦使魏郡豪李竟報冠陽侯霍雲謀為大逆，朕以大 將軍故，抑而不揚，冀其自新。",
    "literal": "",
    "idiomatic": ""
  },
  "s0152": {
    "chinese": "今大司馬博陸侯禹與母宣成侯夫人顯及從昆弟冠陽侯雲、樂平侯山、諸姊妹婿度遼將軍范明友、長信少府鄧廣漢、中郎將任勝、騎都 尉趙平、長安男子馮殷等謀為大逆。",
    "literal": "",
    "idiomatic": ""
  },
  "s0153": {
    "chinese": "顯前又使女侍醫淳于衍進藥殺共哀后，謀毒太子，欲危宗廟。",
    "literal": "",
    "idiomatic": ""
  },
  "s0154": {
    "chinese": "逆亂不道，咸服其辜。",
    "literal": "",
    "idiomatic": ""
  },
  "s0155": {
    "chinese": "諸為霍氏所詿誤未發覺在吏者，皆赦除 之。」",
    "literal": "",
    "idiomatic": ""
  },
  "s0156": {
    "chinese": "八月己酉，皇后霍氏廢。",
    "literal": "",
    "idiomatic": ""
  },
  "s0157": {
    "chinese": "九月，詔曰：「朕惟百姓失職不贍，遣使者循行郡國問民所疾苦。",
    "literal": "",
    "idiomatic": ""
  },
  "s0158": {
    "chinese": "吏或營私煩擾，不顧厥咎，朕甚閔之。",
    "literal": "",
    "idiomatic": ""
  },
  "s0159": {
    "chinese": "今年郡國頗被水災，已振貸。",
    "literal": "",
    "idiomatic": ""
  },
  "s0160": {
    "chinese": "鹽，民之食，而賈咸貴，眾庶重困。",
    "literal": "",
    "idiomatic": ""
  },
  "s0161": {
    "chinese": "其減天下鹽賈。」",
    "literal": "",
    "idiomatic": ""
  },
  "s0162": {
    "chinese": "又曰：「令甲，死者不可生，刑者不可息。",
    "literal": "",
    "idiomatic": ""
  },
  "s0163": {
    "chinese": "此先帝之所重，而吏未稱。",
    "literal": "",
    "idiomatic": ""
  },
  "s0164": {
    "chinese": "今繫者或以掠辜若飢寒瘐死獄中，何用心逆人道也！",
    "literal": "",
    "idiomatic": ""
  },
  "s0165": {
    "chinese": "朕甚痛之。",
    "literal": "",
    "idiomatic": ""
  },
  "s0166": {
    "chinese": "其令郡國歲上繫囚以掠笞若瘐死者所坐名、縣、爵、里，丞相御史課殿最以聞。」",
    "literal": "",
    "idiomatic": ""
  },
  "s0167": {
    "chinese": "十二月，清河王年有罪，廢遷房陵。",
    "literal": "",
    "idiomatic": ""
  },
  "s0168": {
    "chinese": "元康元年春，以杜東原上為初陵，更名杜縣為杜陵。",
    "literal": "",
    "idiomatic": ""
  },
  "s0169": {
    "chinese": "徙丞相、將軍、列侯、吏二千石、訾百萬者杜陵。",
    "literal": "",
    "idiomatic": ""
  },
  "s0170": {
    "chinese": "三月，詔曰：「乃者鳳皇集泰山、陳留，甘露降未央宮。",
    "literal": "",
    "idiomatic": ""
  },
  "s0171": {
    "chinese": "朕未能章先帝休烈，協寧百姓，承天順地，調序 四時，獲蒙嘉瑞，賜茲祉福，夙夜兢兢，靡有驕色，內省匪解，永惟罔極。",
    "literal": "",
    "idiomatic": ""
  },
  "s0172": {
    "chinese": "書不云乎？",
    "literal": "",
    "idiomatic": ""
  },
  "s0173": {
    "chinese": "『鳳皇來儀，庶不允諧。』",
    "literal": "",
    "idiomatic": ""
  },
  "s0174": {
    "chinese": "其赦天下徒，賜勤事吏中二千石以下至六百石爵， 自中郎吏至五大夫，佐史以上二級，民一級，女子百戶牛酒。",
    "literal": "",
    "idiomatic": ""
  },
  "s0175": {
    "chinese": "加賜鰥寡孤獨、三老、孝弟力田帛。",
    "literal": "",
    "idiomatic": ""
  },
  "s0176": {
    "chinese": "所振貸勿收。」",
    "literal": "",
    "idiomatic": ""
  },
  "s0177": {
    "chinese": "夏五月，立皇考廟。",
    "literal": "",
    "idiomatic": ""
  },
  "s0178": {
    "chinese": "益奉明園戶為奉明縣。",
    "literal": "",
    "idiomatic": ""
  },
  "s0179": {
    "chinese": "復高皇帝功臣絳侯周勃等百三十六人家子孫，令奉祭祀，世世勿絕。",
    "literal": "",
    "idiomatic": ""
  },
  "s0180": {
    "chinese": "其毋嗣者，復其次。",
    "literal": "",
    "idiomatic": ""
  },
  "s0181": {
    "chinese": "秋八月，詔曰：「朕不明六藝，鬱于大道，是以陰陽風雨未時。",
    "literal": "",
    "idiomatic": ""
  },
  "s0182": {
    "chinese": "其博舉吏民，厥身修正，通文學，明於先王之術，宣究其意者，各二人，中二千石各一人。」",
    "literal": "",
    "idiomatic": ""
  },
  "s0183": {
    "chinese": "冬，置建章衛尉。",
    "literal": "",
    "idiomatic": ""
  },
  "s0184": {
    "chinese": "二年春正月，詔曰：「《書》云『文王作罰，刑茲無赦』，今吏修身奉法，未有能稱朕意，朕甚愍焉。",
    "literal": "",
    "idiomatic": ""
  },
  "s0185": {
    "chinese": "其赦天下，與士大夫厲精更始。」",
    "literal": "",
    "idiomatic": ""
  },
  "s0186": {
    "chinese": "二月乙丑，立皇后王氏。",
    "literal": "",
    "idiomatic": ""
  },
  "s0187": {
    "chinese": "賜丞相以下至郎從官錢帛各有差。",
    "literal": "",
    "idiomatic": ""
  },
  "s0188": {
    "chinese": "三月，以鳳皇甘露降集，賜天下吏爵二級，民一級，女子百戶牛酒，鰥寡孤獨高年帛。",
    "literal": "",
    "idiomatic": ""
  },
  "s0189": {
    "chinese": "夏五月，詔曰：「獄者萬民之命，所以禁暴止邪，養育群生也。",
    "literal": "",
    "idiomatic": ""
  },
  "s0190": {
    "chinese": "能使生者不怨，死者不恨，則可謂文吏 矣。",
    "literal": "",
    "idiomatic": ""
  },
  "s0191": {
    "chinese": "今則不然。",
    "literal": "",
    "idiomatic": ""
  },
  "s0192": {
    "chinese": "用法或持巧心，析律貳端，深淺不平，增辭飾非，以成其罪。",
    "literal": "",
    "idiomatic": ""
  },
  "s0193": {
    "chinese": "奏不如實，上亦亡繇知。",
    "literal": "",
    "idiomatic": ""
  },
  "s0194": {
    "chinese": "此朕之不明，吏之不稱，四方黎民將何仰哉！",
    "literal": "",
    "idiomatic": ""
  },
  "s0195": {
    "chinese": "二千石各察官 屬，勿用此人。",
    "literal": "",
    "idiomatic": ""
  },
  "s0196": {
    "chinese": "吏務平法。",
    "literal": "",
    "idiomatic": ""
  },
  "s0197": {
    "chinese": "或擅興繇役，飾廚傳，稱過使客，越職踰法，以取名譽，譬猶踐薄冰以待白日，豈不殆哉！",
    "literal": "",
    "idiomatic": ""
  },
  "s0198": {
    "chinese": "今天下頗被疾疫之災，朕甚愍之。",
    "literal": "",
    "idiomatic": ""
  },
  "s0199": {
    "chinese": "其令郡國被 災甚者，毋出今年租賦。」",
    "literal": "",
    "idiomatic": ""
  },
  "s0200": {
    "chinese": "又曰：「聞古天子之名，難知而易諱也。",
    "literal": "",
    "idiomatic": ""
  },
  "s0201": {
    "chinese": "今百姓多上書觸諱以犯罪者，朕甚憐之。",
    "literal": "",
    "idiomatic": ""
  },
  "s0202": {
    "chinese": "其更諱詢。",
    "literal": "",
    "idiomatic": ""
  },
  "s0203": {
    "chinese": "諸觸諱在令前者，赦之。」",
    "literal": "",
    "idiomatic": ""
  },
  "s0204": {
    "chinese": "冬，京兆尹趙廣漢有罪，要斬。",
    "literal": "",
    "idiomatic": ""
  },
  "s0205": {
    "chinese": "三年春，以神爵數集泰山，賜諸侯王、丞相、將軍、列侯、二千石金，郎從官帛，各有差。",
    "literal": "",
    "idiomatic": ""
  },
  "s0206": {
    "chinese": "賜天下吏爵二級，民一級，女子百戶牛酒，鰥寡孤獨高年帛。",
    "literal": "",
    "idiomatic": ""
  },
  "s0207": {
    "chinese": "三月，詔曰：「蓋聞象有罪，舜封之。",
    "literal": "",
    "idiomatic": ""
  },
  "s0208": {
    "chinese": "骨肉之親粲而不殊。",
    "literal": "",
    "idiomatic": ""
  },
  "s0209": {
    "chinese": "其封故昌邑王賀為海昏侯。」",
    "literal": "",
    "idiomatic": ""
  },
  "s0210": {
    "chinese": "又曰：「朕微眇時，御史大夫丙吉、中郎將史曾、史玄、長樂衛尉許舜、侍中光祿大夫許延壽皆與朕有舊 恩。",
    "literal": "",
    "idiomatic": ""
  },
  "s0211": {
    "chinese": "及故掖庭令張賀輔導朕躬，修文學經術，恩惠卓異，厥功茂焉。",
    "literal": "",
    "idiomatic": ""
  },
  "s0212": {
    "chinese": "詩不云乎？",
    "literal": "",
    "idiomatic": ""
  },
  "s0213": {
    "chinese": "『無德不報。』",
    "literal": "",
    "idiomatic": ""
  },
  "s0214": {
    "chinese": "封賀所子弟子侍中中郎將彭祖為陽都侯，追賜賀諡曰陽都哀侯。",
    "literal": "",
    "idiomatic": ""
  },
  "s0215": {
    "chinese": "吉、 曾、玄、舜、延壽皆為列侯。",
    "literal": "",
    "idiomatic": ""
  },
  "s0216": {
    "chinese": "故人下至郡邸獄復作嘗有阿保之功，皆受官祿田宅財物，各以恩深淺報之。」",
    "literal": "",
    "idiomatic": ""
  },
  "s0217": {
    "chinese": "夏六月，詔曰：「前年夏，神爵集雍。",
    "literal": "",
    "idiomatic": ""
  },
  "s0218": {
    "chinese": "今春，五色鳥以萬數飛過屬縣，翱翔而舞，欲集未下。",
    "literal": "",
    "idiomatic": ""
  },
  "s0219": {
    "chinese": "其令三輔毋得以春夏擿巢探卵，彈射飛鳥。",
    "literal": "",
    "idiomatic": ""
  },
  "s0220": {
    "chinese": "具為令。」",
    "literal": "",
    "idiomatic": ""
  },
  "s0221": {
    "chinese": "立皇子欽為淮陽王。",
    "literal": "",
    "idiomatic": ""
  },
  "s0222": {
    "chinese": "遣大中大夫彊等十二人循行天下，存問鰥寡，覽觀風俗，察吏治得失，舉茂材異倫之士。",
    "literal": "",
    "idiomatic": ""
  },
  "s0223": {
    "chinese": "二月，河東霍徵史等謀反，誅。",
    "literal": "",
    "idiomatic": ""
  },
  "s0224": {
    "chinese": "三月，詔曰：「乃者，神爵五采以萬數集長樂、未央、北宮、高寢、甘泉泰畤殿中及上林苑。",
    "literal": "",
    "idiomatic": ""
  },
  "s0225": {
    "chinese": "朕之不逮，寡于德厚，屢獲嘉祥，非朕之任。",
    "literal": "",
    "idiomatic": ""
  },
  "s0226": {
    "chinese": "其賜天下吏爵二級，民一級，女子百戶牛酒。",
    "literal": "",
    "idiomatic": ""
  },
  "s0227": {
    "chinese": "加賜三老、孝弟力田帛，人二匹，鰥寡孤獨各一匹。」",
    "literal": "",
    "idiomatic": ""
  },
  "s0228": {
    "chinese": "秋八月，賜故右扶風尹翁歸子黃金百斤，以奉其祭祀。",
    "literal": "",
    "idiomatic": ""
  },
  "s0229": {
    "chinese": "又賜功臣適後黃金，人二十斤。",
    "literal": "",
    "idiomatic": ""
  },
  "s0230": {
    "chinese": "比年豐，穀石五錢。",
    "literal": "",
    "idiomatic": ""
  },
  "s0231": {
    "chinese": "神爵元年春正月，行幸甘泉，郊泰畤。",
    "literal": "",
    "idiomatic": ""
  },
  "s0232": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0233": {
    "chinese": "詔曰：「朕承宗廟，戰戰栗栗，惟萬事 統，未燭厥理。",
    "literal": "",
    "idiomatic": ""
  },
  "s0234": {
    "chinese": "乃元康四年嘉穀玄稷降于郡國，神爵仍集，金芝九莖產于函德殿銅池中，九真獻奇獸，南郡獲白虎威鳳為寶。",
    "literal": "",
    "idiomatic": ""
  },
  "s0235": {
    "chinese": "朕之不明，震于珍物，飭躬齋精，祈為 百姓。",
    "literal": "",
    "idiomatic": ""
  },
  "s0236": {
    "chinese": "東濟大河，天氣清靜，神魚舞河。",
    "literal": "",
    "idiomatic": ""
  },
  "s0237": {
    "chinese": "幸萬歲宮，神爵翔集。",
    "literal": "",
    "idiomatic": ""
  },
  "s0238": {
    "chinese": "朕之不德，懼不能任。",
    "literal": "",
    "idiomatic": ""
  },
  "s0239": {
    "chinese": "其以五年為神爵元年。",
    "literal": "",
    "idiomatic": ""
  },
  "s0240": {
    "chinese": "賜天下勤事吏爵二級，民一級，女子百戶牛酒，鰥寡孤 獨高年帛。",
    "literal": "",
    "idiomatic": ""
  },
  "s0241": {
    "chinese": "所振貸物勿收。",
    "literal": "",
    "idiomatic": ""
  },
  "s0242": {
    "chinese": "行所過毋出田租。」",
    "literal": "",
    "idiomatic": ""
  },
  "s0243": {
    "chinese": "西羌反，發三輔、中都官徒弛刑，及應募佽飛射士、羽林孤兒，胡、越騎，三河、潁川、沛郡、淮陽、汝南材官，金城、隴西、天水、安定、北地、上郡騎士、羌騎，詣金城。",
    "literal": "",
    "idiomatic": ""
  },
  "s0244": {
    "chinese": "夏四月，遣後將軍趙充國、彊弩將軍許延壽擊西羌。",
    "literal": "",
    "idiomatic": ""
  },
  "s0245": {
    "chinese": "六月，有星孛于東方。",
    "literal": "",
    "idiomatic": ""
  },
  "s0246": {
    "chinese": "即拜酒泉太守辛武賢為破羌將軍，與兩將軍並進。",
    "literal": "",
    "idiomatic": ""
  },
  "s0247": {
    "chinese": "詔曰：「軍旅暴露，轉輸煩勞，其令諸侯王、列侯、蠻夷王侯君長當朝二年者，皆毋朝。」",
    "literal": "",
    "idiomatic": ""
  },
  "s0248": {
    "chinese": "秋，賜故大司農朱邑子黃金百斤，以奉祭祀。",
    "literal": "",
    "idiomatic": ""
  },
  "s0249": {
    "chinese": "後將軍充國言屯田之計，語在充國傳。",
    "literal": "",
    "idiomatic": ""
  },
  "s0250": {
    "chinese": "二年春二月，詔曰：「乃者正月乙丑，鳳皇甘露降集京師，群鳥從以萬數。",
    "literal": "",
    "idiomatic": ""
  },
  "s0251": {
    "chinese": "朕之不德，屢獲天福，祗事不怠，其赦天下。」",
    "literal": "",
    "idiomatic": ""
  },
  "s0252": {
    "chinese": "夏五月，羌虜降服，斬其首惡大豪楊玉、酋非首。",
    "literal": "",
    "idiomatic": ""
  },
  "s0253": {
    "chinese": "置金城屬國以處降羌。",
    "literal": "",
    "idiomatic": ""
  },
  "s0254": {
    "chinese": "秋，匈奴日逐王先賢撣將人眾萬餘來降。",
    "literal": "",
    "idiomatic": ""
  },
  "s0255": {
    "chinese": "使都護西域騎都尉鄭吉迎日逐，破車師，皆封列侯。",
    "literal": "",
    "idiomatic": ""
  },
  "s0256": {
    "chinese": "九月，司隸校尉蓋寬饒有罪，下有司，自殺。",
    "literal": "",
    "idiomatic": ""
  },
  "s0257": {
    "chinese": "匈奴單于遣名王奉獻，賀正月，始和親。",
    "literal": "",
    "idiomatic": ""
  },
  "s0258": {
    "chinese": "三年春，起樂游苑。",
    "literal": "",
    "idiomatic": ""
  },
  "s0259": {
    "chinese": "三月丙午，丞相相薨。",
    "literal": "",
    "idiomatic": ""
  },
  "s0260": {
    "chinese": "秋八月，詔曰：「吏不廉平則治道衰。",
    "literal": "",
    "idiomatic": ""
  },
  "s0261": {
    "chinese": "今小吏皆勤事，而奉祿薄，欲其毋侵漁百姓，難矣。",
    "literal": "",
    "idiomatic": ""
  },
  "s0262": {
    "chinese": "其益吏百石以下奉十五。」",
    "literal": "",
    "idiomatic": ""
  },
  "s0263": {
    "chinese": "四年春二月，詔曰：「乃者鳳皇甘露降集京師，嘉瑞並見。",
    "literal": "",
    "idiomatic": ""
  },
  "s0264": {
    "chinese": "修興泰一、五帝、后土之祠，祈為百姓蒙祉 福。",
    "literal": "",
    "idiomatic": ""
  },
  "s0265": {
    "chinese": "鸞鳳萬舉，蜚覽翱翔，集止于旁。",
    "literal": "",
    "idiomatic": ""
  },
  "s0266": {
    "chinese": "齋戒之暮，神光顯著。",
    "literal": "",
    "idiomatic": ""
  },
  "s0267": {
    "chinese": "薦鬯之夕，神光交錯。",
    "literal": "",
    "idiomatic": ""
  },
  "s0268": {
    "chinese": "或降于天，或登于地，或從四方來集于壇。",
    "literal": "",
    "idiomatic": ""
  },
  "s0269": {
    "chinese": "上帝嘉嚮，海內承福。",
    "literal": "",
    "idiomatic": ""
  },
  "s0270": {
    "chinese": "其赦天下，賜 民爵一級，女子百戶牛酒，鰥寡孤獨高年帛。」",
    "literal": "",
    "idiomatic": ""
  },
  "s0271": {
    "chinese": "夏四月，潁川太守黃霸以治行尤異秩中二千石，賜爵關內侯，黃金百斤。",
    "literal": "",
    "idiomatic": ""
  },
  "s0272": {
    "chinese": "及潁川吏民有行義者爵，人二級，力田一級，貞婦順女帛。",
    "literal": "",
    "idiomatic": ""
  },
  "s0273": {
    "chinese": "令內郡國舉賢良可親民者各一人。",
    "literal": "",
    "idiomatic": ""
  },
  "s0274": {
    "chinese": "五月，匈奴單于遣弟呼留若王勝之來朝。",
    "literal": "",
    "idiomatic": ""
  },
  "s0275": {
    "chinese": "冬十月，鳳皇十一集杜陵。",
    "literal": "",
    "idiomatic": ""
  },
  "s0276": {
    "chinese": "十一月，河南太守嚴延年有罪，棄巿。",
    "literal": "",
    "idiomatic": ""
  },
  "s0277": {
    "chinese": "十二月，鳳皇集上林。",
    "literal": "",
    "idiomatic": ""
  },
  "s0278": {
    "chinese": "五鳳元年春正月，行幸甘泉，郊泰畤。",
    "literal": "",
    "idiomatic": ""
  },
  "s0279": {
    "chinese": "皇太子冠。",
    "literal": "",
    "idiomatic": ""
  },
  "s0280": {
    "chinese": "皇太后賜丞相、將軍、列侯、中二千石帛，人百匹，大夫人八十匹。",
    "literal": "",
    "idiomatic": ""
  },
  "s0281": {
    "chinese": "又賜列侯嗣子爵五大夫，男子為父後者爵一級。",
    "literal": "",
    "idiomatic": ""
  },
  "s0282": {
    "chinese": "夏，赦徒作杜陵者。",
    "literal": "",
    "idiomatic": ""
  },
  "s0283": {
    "chinese": "冬十二月乙酉朔，日有蝕之。",
    "literal": "",
    "idiomatic": ""
  },
  "s0284": {
    "chinese": "左馮翊韓延壽有罪，棄巿。",
    "literal": "",
    "idiomatic": ""
  },
  "s0285": {
    "chinese": "二年春三月，行幸雍，祠五畤。",
    "literal": "",
    "idiomatic": ""
  },
  "s0286": {
    "chinese": "夏四月己丑，大司馬車騎將軍增薨。",
    "literal": "",
    "idiomatic": ""
  },
  "s0287": {
    "chinese": "秋八月，詔曰：「夫婚姻之禮，人倫之大者也；",
    "literal": "",
    "idiomatic": ""
  },
  "s0288": {
    "chinese": "酒食之會，所以行禮樂也。",
    "literal": "",
    "idiomatic": ""
  },
  "s0289": {
    "chinese": "今郡國二千石或擅為苛禁，禁民嫁娶不得具酒食相賀召。",
    "literal": "",
    "idiomatic": ""
  },
  "s0290": {
    "chinese": "由是廢鄉黨之禮，令民亡所樂，非所以導民也。",
    "literal": "",
    "idiomatic": ""
  },
  "s0291": {
    "chinese": "詩不云乎？",
    "literal": "",
    "idiomatic": ""
  },
  "s0292": {
    "chinese": "『民之失德，乾餱以愆。』",
    "literal": "",
    "idiomatic": ""
  },
  "s0293": {
    "chinese": "勿行苛政。」",
    "literal": "",
    "idiomatic": ""
  },
  "s0294": {
    "chinese": "冬十一月，匈奴呼鸱累單于帥眾來降，封為列侯。",
    "literal": "",
    "idiomatic": ""
  },
  "s0295": {
    "chinese": "十二月，平通侯陽惲坐前為光祿勳有罪，免為庶人。",
    "literal": "",
    "idiomatic": ""
  },
  "s0296": {
    "chinese": "不悔過，怨望，大逆不道，要斬。",
    "literal": "",
    "idiomatic": ""
  },
  "s0297": {
    "chinese": "三年春正月癸卯，丞相吉薨。",
    "literal": "",
    "idiomatic": ""
  },
  "s0298": {
    "chinese": "三月，行幸河東，祠后土。",
    "literal": "",
    "idiomatic": ""
  },
  "s0299": {
    "chinese": "詔曰：「往者匈奴數為邊寇，百姓被其害。",
    "literal": "",
    "idiomatic": ""
  },
  "s0300": {
    "chinese": "朕承至尊，未能綏定匈奴。",
    "literal": "",
    "idiomatic": ""
  },
  "s0301": {
    "chinese": "虛閭權 渠單于請求和親，病死。",
    "literal": "",
    "idiomatic": ""
  },
  "s0302": {
    "chinese": "右賢王屠耆堂代立。",
    "literal": "",
    "idiomatic": ""
  },
  "s0303": {
    "chinese": "骨肉大臣立虛閭權渠單于子為呼韓邪單于，擊殺屠耆堂。",
    "literal": "",
    "idiomatic": ""
  },
  "s0304": {
    "chinese": "諸王並自立，分為五單于，更相攻擊，死者以萬數，畜產大耗 什八九，人民飢餓，相燔燒以求食，因大乖亂。",
    "literal": "",
    "idiomatic": ""
  },
  "s0305": {
    "chinese": "單于閼氏子孫昆弟及呼鸱累單于、名王、右伊秩訾、且渠、當戶以下將眾五萬餘人來降歸義。",
    "literal": "",
    "idiomatic": ""
  },
  "s0306": {
    "chinese": "單于稱臣，使弟奉珍朝 賀正月，北邊晏然，靡有兵革之事。",
    "literal": "",
    "idiomatic": ""
  },
  "s0307": {
    "chinese": "朕飭躬齊戒，郊上帝，祠后土，神光並見，或興于谷，燭燿齊宮，十有餘刻。",
    "literal": "",
    "idiomatic": ""
  },
  "s0308": {
    "chinese": "甘露降，神爵集。",
    "literal": "",
    "idiomatic": ""
  },
  "s0309": {
    "chinese": "已詔有司告祠上帝、宗廟。",
    "literal": "",
    "idiomatic": ""
  },
  "s0310": {
    "chinese": "三月 辛丑，鸞鳳又集長樂宮東闕中樹上，飛下止地，文章五色，留十餘刻，吏民並觀。",
    "literal": "",
    "idiomatic": ""
  },
  "s0311": {
    "chinese": "朕之不敏，懼不能任，婁蒙嘉瑞，獲茲祉福。",
    "literal": "",
    "idiomatic": ""
  },
  "s0312": {
    "chinese": "書不云乎？",
    "literal": "",
    "idiomatic": ""
  },
  "s0313": {
    "chinese": "『雖休勿休，祗事不 怠。』",
    "literal": "",
    "idiomatic": ""
  },
  "s0314": {
    "chinese": "公卿大夫其勗焉。",
    "literal": "",
    "idiomatic": ""
  },
  "s0315": {
    "chinese": "減天下口錢。",
    "literal": "",
    "idiomatic": ""
  },
  "s0316": {
    "chinese": "赦殊死以下。",
    "literal": "",
    "idiomatic": ""
  },
  "s0317": {
    "chinese": "賜民爵一級，女子百戶牛酒。",
    "literal": "",
    "idiomatic": ""
  },
  "s0318": {
    "chinese": "大酺五日。",
    "literal": "",
    "idiomatic": ""
  },
  "s0319": {
    "chinese": "加賜鰥寡孤獨高年帛。」",
    "literal": "",
    "idiomatic": ""
  },
  "s0320": {
    "chinese": "置西河、北地屬國以處匈奴降者。",
    "literal": "",
    "idiomatic": ""
  },
  "s0321": {
    "chinese": "四年春正月，廣陵王胥有罪，自殺。",
    "literal": "",
    "idiomatic": ""
  },
  "s0322": {
    "chinese": "匈奴單于稱臣，遣弟谷蠡王入侍。",
    "literal": "",
    "idiomatic": ""
  },
  "s0323": {
    "chinese": "以邊塞亡寇，減戍卒什二。",
    "literal": "",
    "idiomatic": ""
  },
  "s0324": {
    "chinese": "大司農中丞耿壽昌奏設常平倉，以給北邊，省轉漕。",
    "literal": "",
    "idiomatic": ""
  },
  "s0325": {
    "chinese": "賜爵關內侯。",
    "literal": "",
    "idiomatic": ""
  },
  "s0326": {
    "chinese": "夏四月辛丑晦，日有蝕之。",
    "literal": "",
    "idiomatic": ""
  },
  "s0327": {
    "chinese": "詔曰：「皇天見異，以戒朕躬，是朕之不逮，吏之不稱也。",
    "literal": "",
    "idiomatic": ""
  },
  "s0328": {
    "chinese": "以前使使者問民所疾苦，復遣丞相、御史掾二十四人循行天下，舉冤獄，察擅為苛禁深刻不改者。」",
    "literal": "",
    "idiomatic": ""
  },
  "s0329": {
    "chinese": "甘露元年春正月，行幸甘泉，郊泰畤。",
    "literal": "",
    "idiomatic": ""
  },
  "s0330": {
    "chinese": "匈奴呼韓邪單于遣子右賢王銖婁渠堂入侍。",
    "literal": "",
    "idiomatic": ""
  },
  "s0331": {
    "chinese": "二月丁巳，大司馬車騎將軍延壽薨。",
    "literal": "",
    "idiomatic": ""
  },
  "s0332": {
    "chinese": "夏四月，黃龍見新豐。",
    "literal": "",
    "idiomatic": ""
  },
  "s0333": {
    "chinese": "丙申，太上皇廟火。",
    "literal": "",
    "idiomatic": ""
  },
  "s0334": {
    "chinese": "甲辰，孝文廟火。",
    "literal": "",
    "idiomatic": ""
  },
  "s0335": {
    "chinese": "上素服五日。",
    "literal": "",
    "idiomatic": ""
  },
  "s0336": {
    "chinese": "冬，匈奴單于遣弟左賢王來朝賀。",
    "literal": "",
    "idiomatic": ""
  },
  "s0337": {
    "chinese": "二年春正月，立皇子囂為定陶王。",
    "literal": "",
    "idiomatic": ""
  },
  "s0338": {
    "chinese": "詔曰：「乃者鳳皇甘露降集，黃龍登興，醴泉滂流，枯槁榮茂，神光並見，咸受禎祥。",
    "literal": "",
    "idiomatic": ""
  },
  "s0339": {
    "chinese": "其赦天下。",
    "literal": "",
    "idiomatic": ""
  },
  "s0340": {
    "chinese": "減民算三十。",
    "literal": "",
    "idiomatic": ""
  },
  "s0341": {
    "chinese": "賜諸侯王、丞相、將軍、列侯、中二千石金錢各有差。",
    "literal": "",
    "idiomatic": ""
  },
  "s0342": {
    "chinese": "賜民爵一級，女子百戶牛酒，鰥寡孤獨高年帛。」",
    "literal": "",
    "idiomatic": ""
  },
  "s0343": {
    "chinese": "夏四月，遣護軍都尉祿將兵擊珠崖。",
    "literal": "",
    "idiomatic": ""
  },
  "s0344": {
    "chinese": "秋九月，立皇子宇為東平王。",
    "literal": "",
    "idiomatic": ""
  },
  "s0345": {
    "chinese": "冬十二月，行幸萯陽宮屬玉觀。",
    "literal": "",
    "idiomatic": ""
  },
  "s0346": {
    "chinese": "匈奴呼韓邪單于款五原塞，願奉國珍朝三年正月。",
    "literal": "",
    "idiomatic": ""
  },
  "s0347": {
    "chinese": "詔有司議。",
    "literal": "",
    "idiomatic": ""
  },
  "s0348": {
    "chinese": "咸曰：「聖王之制，施德行禮，先京師而後諸夏，先諸夏而後夷狄。",
    "literal": "",
    "idiomatic": ""
  },
  "s0349": {
    "chinese": "《詩》 云：『率禮不越，遂視既發。",
    "literal": "",
    "idiomatic": ""
  },
  "s0350": {
    "chinese": "相土烈烈，海外有涞。』",
    "literal": "",
    "idiomatic": ""
  },
  "s0351": {
    "chinese": "陛下聖德，充塞天地，光被四表。",
    "literal": "",
    "idiomatic": ""
  },
  "s0352": {
    "chinese": "匈奴單于鄉風慕義，舉國同心，奉珍朝賀，自古未之有也。",
    "literal": "",
    "idiomatic": ""
  },
  "s0353": {
    "chinese": "單于非正朔所 加，王者所客也，禮儀宜如諸侯王，稱臣昧死再拜，位次諸侯王下。」",
    "literal": "",
    "idiomatic": ""
  },
  "s0354": {
    "chinese": "詔曰：「蓋聞五帝三王，禮所不施，不及以政。",
    "literal": "",
    "idiomatic": ""
  },
  "s0355": {
    "chinese": "今匈奴單于稱北藩臣，朝正月，朕之不逮，德 不能弘覆。",
    "literal": "",
    "idiomatic": ""
  },
  "s0356": {
    "chinese": "其以客禮待之，位在諸侯王上。」",
    "literal": "",
    "idiomatic": ""
  },
  "s0357": {
    "chinese": "三年春正月，行幸甘泉，郊泰畤。",
    "literal": "",
    "idiomatic": ""
  },
  "s0358": {
    "chinese": "匈奴呼韓邪單于稽侯蛳來朝，贊謁稱藩臣而不名。",
    "literal": "",
    "idiomatic": ""
  },
  "s0359": {
    "chinese": "賜以璽綬、冠帶、衣裳、安車、駟馬、黃金、錦繡、繒 絮。",
    "literal": "",
    "idiomatic": ""
  },
  "s0360": {
    "chinese": "使有司道單于先行就邸長安，宿長平。",
    "literal": "",
    "idiomatic": ""
  },
  "s0361": {
    "chinese": "上自甘泉宿池陽宮。",
    "literal": "",
    "idiomatic": ""
  },
  "s0362": {
    "chinese": "上登長平阪，詔單于毋謁。",
    "literal": "",
    "idiomatic": ""
  },
  "s0363": {
    "chinese": "其左右當戶之群皆列觀，蠻夷君長王侯迎者數萬人，夾道陳。",
    "literal": "",
    "idiomatic": ""
  },
  "s0364": {
    "chinese": "上登渭橋， 咸稱萬歲。",
    "literal": "",
    "idiomatic": ""
  },
  "s0365": {
    "chinese": "單于就邸。",
    "literal": "",
    "idiomatic": ""
  },
  "s0366": {
    "chinese": "置酒建章宮，饗賜單于，觀以珍寶。",
    "literal": "",
    "idiomatic": ""
  },
  "s0367": {
    "chinese": "二月，單于罷歸。",
    "literal": "",
    "idiomatic": ""
  },
  "s0368": {
    "chinese": "之長樂衛尉高昌侯忠、車騎都尉昌、騎都尉虎將萬六千騎送單于。",
    "literal": "",
    "idiomatic": ""
  },
  "s0369": {
    "chinese": "單于居幕南，保光祿 城。",
    "literal": "",
    "idiomatic": ""
  },
  "s0370": {
    "chinese": "詔北邊振穀食。",
    "literal": "",
    "idiomatic": ""
  },
  "s0371": {
    "chinese": "郅支單于遠遁，匈奴遂定。",
    "literal": "",
    "idiomatic": ""
  },
  "s0372": {
    "chinese": "詔曰：「乃者鳳皇集新蔡，群鳥四面行列，皆鄉鳳皇立，以萬數。",
    "literal": "",
    "idiomatic": ""
  },
  "s0373": {
    "chinese": "其賜汝南太守帛百匹，新蔡長吏、三老、孝弟力田、鰥寡孤獨各有差。",
    "literal": "",
    "idiomatic": ""
  },
  "s0374": {
    "chinese": "賜民爵二級。",
    "literal": "",
    "idiomatic": ""
  },
  "s0375": {
    "chinese": "毋出今年租。」",
    "literal": "",
    "idiomatic": ""
  },
  "s0376": {
    "chinese": "三月己丑，丞相霸薨。",
    "literal": "",
    "idiomatic": ""
  },
  "s0377": {
    "chinese": "詔諸儒講五經同異，太子太傅蕭望之等平奏其議，上親稱制臨決焉。",
    "literal": "",
    "idiomatic": ""
  },
  "s0378": {
    "chinese": "乃立梁丘易、大小夏侯尚書、穀梁春秋博士。",
    "literal": "",
    "idiomatic": ""
  },
  "s0379": {
    "chinese": "冬，烏孫公主來歸。",
    "literal": "",
    "idiomatic": ""
  },
  "s0380": {
    "chinese": "四年夏，廣川王海陽有罪，廢遷房陵。",
    "literal": "",
    "idiomatic": ""
  },
  "s0381": {
    "chinese": "冬十月丁卯，未央宮宣室閣火。",
    "literal": "",
    "idiomatic": ""
  },
  "s0382": {
    "chinese": "黃龍元年春正月，行幸甘泉，郊泰畤。",
    "literal": "",
    "idiomatic": ""
  },
  "s0383": {
    "chinese": "匈奴呼韓邪單于來朝，禮賜如初。",
    "literal": "",
    "idiomatic": ""
  },
  "s0384": {
    "chinese": "二月，單于歸國。",
    "literal": "",
    "idiomatic": ""
  },
  "s0385": {
    "chinese": "詔曰：「蓋聞上古之治，君臣同心，舉措曲直，各得其所。",
    "literal": "",
    "idiomatic": ""
  },
  "s0386": {
    "chinese": "是以上下和洽，海內康平，其德弗可及已。",
    "literal": "",
    "idiomatic": ""
  },
  "s0387": {
    "chinese": "朕 既不明，數申詔公卿大夫務行寬大，順民所疾苦，將欲配三王之隆，明先帝之德也。",
    "literal": "",
    "idiomatic": ""
  },
  "s0388": {
    "chinese": "今吏或以不禁姦邪為寬大，縱釋有罪為不苛，或以酷惡為賢，皆失其中。",
    "literal": "",
    "idiomatic": ""
  },
  "s0389": {
    "chinese": "奉詔宣 化如此，豈不繆哉！",
    "literal": "",
    "idiomatic": ""
  },
  "s0390": {
    "chinese": "方今天下少事，繇役省減，兵革不動，而民多貧，盜賊不止，其咎安在？",
    "literal": "",
    "idiomatic": ""
  },
  "s0391": {
    "chinese": "上計簿，具文而已，務為欺謾，以避其課。",
    "literal": "",
    "idiomatic": ""
  },
  "s0392": {
    "chinese": "三公不以為意，朕將何任？",
    "literal": "",
    "idiomatic": ""
  },
  "s0393": {
    "chinese": "諸請詔省卒徒自給者皆止。",
    "literal": "",
    "idiomatic": ""
  },
  "s0394": {
    "chinese": "御史察計簿，疑非實者，按之，使真偽毋相亂。」",
    "literal": "",
    "idiomatic": ""
  },
  "s0395": {
    "chinese": "三月，有星孛于王良、閣道，入紫宮。",
    "literal": "",
    "idiomatic": ""
  },
  "s0396": {
    "chinese": "夏四月，詔曰：「舉廉吏，誠欲得其真也。",
    "literal": "",
    "idiomatic": ""
  },
  "s0397": {
    "chinese": "吏六百石位大夫，有罪先請，秩祿上通，足以效其賢材，自今以來毋得舉。」",
    "literal": "",
    "idiomatic": ""
  },
  "s0398": {
    "chinese": "冬十二月甲戌，帝崩于未央宮。",
    "literal": "",
    "idiomatic": ""
  },
  "s0399": {
    "chinese": "癸巳，尊皇太后曰太皇太后。",
    "literal": "",
    "idiomatic": ""
  },
  "s0400": {
    "chinese": "贊曰：孝宣之治，信賞必罰，綜核名實，政事文學法理之士咸精其能，至于技巧工匠器械，自元、成間鮮能及之，亦足以知吏稱其職，民安其業也。",
    "literal": "",
    "idiomatic": ""
  },
  "s0401": {
    "chinese": "遭值匈奴乖亂，推亡固存，信威北夷，單于慕義，稽首稱藩。",
    "literal": "",
    "idiomatic": ""
  },
  "s0402": {
    "chinese": "功光祖宗，業垂後嗣，可謂中興，侔德殷宗、周宣矣。",
    "literal": "",
    "idiomatic": ""
  }
}