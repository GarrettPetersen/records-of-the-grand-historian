{
  "s0152": {
    "chinese": "三月中，呂后祓，還過軹道，見物如蒼犬，據高后掖，忽弗復見。",
    "literal": "",
    "idiomatic": ""
  },
  "s0153": {
    "chinese": "卜之，云趙王如意為祟。",
    "literal": "",
    "idiomatic": ""
  },
  "s0154": {
    "chinese": "高后遂病掖傷。",
    "literal": "",
    "idiomatic": ""
  },
  "s0155": {
    "chinese": "高后為外孫魯元王偃年少，蚤失父母，孤弱，乃封張敖前姬兩子，侈為新都侯，壽為樂昌侯，以輔魯元王偃。",
    "literal": "",
    "idiomatic": ""
  },
  "s0156": {
    "chinese": "及封中大謁者張釋為建陵侯，呂榮為祝茲侯。",
    "literal": "",
    "idiomatic": ""
  },
  "s0157": {
    "chinese": "諸中宦者令丞皆為關內侯，食邑五百戶。",
    "literal": "",
    "idiomatic": ""
  },
  "s0158": {
    "chinese": "七月中，高后病甚，乃令趙王呂祿為上將軍，軍北軍；",
    "literal": "",
    "idiomatic": ""
  },
  "s0159": {
    "chinese": "呂王產居南軍。",
    "literal": "",
    "idiomatic": ""
  },
  "s0160": {
    "chinese": "呂太后誡產、祿曰：「高帝已定天下，與大臣約，曰『非劉氏王者，天下共擊之』。",
    "literal": "",
    "idiomatic": ""
  },
  "s0161": {
    "chinese": "今呂氏王，大臣弗平。",
    "literal": "",
    "idiomatic": ""
  },
  "s0162": {
    "chinese": "我即崩，帝年少，大臣恐為變。",
    "literal": "",
    "idiomatic": ""
  },
  "s0163": {
    "chinese": "必據兵衛宮，慎毋送喪，毋為人所制。」",
    "literal": "",
    "idiomatic": ""
  },
  "s0164": {
    "chinese": "辛巳，高后崩，遺詔賜諸侯王各千金，將相列侯郎吏皆以秩賜金。",
    "literal": "",
    "idiomatic": ""
  },
  "s0165": {
    "chinese": "大赦天下。",
    "literal": "",
    "idiomatic": ""
  },
  "s0166": {
    "chinese": "以呂王產為相國，以呂祿女為帝后。",
    "literal": "",
    "idiomatic": ""
  },
  "s0167": {
    "chinese": "高后已葬，以左丞相審食其為帝太傅。",
    "literal": "",
    "idiomatic": ""
  },
  "s0168": {
    "chinese": "朱虛侯劉章有氣力，東牟侯興居其弟也。",
    "literal": "",
    "idiomatic": ""
  },
  "s0169": {
    "chinese": "皆齊哀王弟，居長安。",
    "literal": "",
    "idiomatic": ""
  },
  "s0170": {
    "chinese": "當是時，諸呂用事擅權，欲為亂，畏高帝故大臣絳、灌等，未敢發。",
    "literal": "",
    "idiomatic": ""
  },
  "s0171": {
    "chinese": "朱虛侯婦，呂祿女，陰知其謀。",
    "literal": "",
    "idiomatic": ""
  },
  "s0172": {
    "chinese": "恐見誅，乃陰令人告其兄齊王，欲令發兵西，誅諸呂而立。",
    "literal": "",
    "idiomatic": ""
  },
  "s0173": {
    "chinese": "朱虛侯欲從中與大臣為應。",
    "literal": "",
    "idiomatic": ""
  },
  "s0174": {
    "chinese": "齊王欲發兵，其相弗聽。",
    "literal": "",
    "idiomatic": ""
  },
  "s0175": {
    "chinese": "八月丙午，齊王欲使人誅相，相召平乃反，舉兵欲圍王，王因殺其相，遂發兵東，詐奪瑯邪王兵，并將之而西。",
    "literal": "",
    "idiomatic": ""
  },
  "s0176": {
    "chinese": "語在齊王語中。",
    "literal": "",
    "idiomatic": ""
  },
  "s0177": {
    "chinese": "齊王乃遺諸侯王書曰：「高帝平定天下，王諸子弟，悼惠王王齊。",
    "literal": "",
    "idiomatic": ""
  },
  "s0178": {
    "chinese": "悼惠王薨，孝惠帝使留侯良立臣為齊王。",
    "literal": "",
    "idiomatic": ""
  },
  "s0179": {
    "chinese": "孝惠崩，高后用事，春秋高，聽諸呂，擅廢帝更立，又比殺三趙王，滅梁、趙、燕以王諸呂，分齊為四。",
    "literal": "",
    "idiomatic": ""
  },
  "s0180": {
    "chinese": "忠臣進諫，上惑亂弗聽。",
    "literal": "",
    "idiomatic": ""
  },
  "s0181": {
    "chinese": "今高后崩，而帝春秋富，未能治天下，固恃大臣諸侯。",
    "literal": "",
    "idiomatic": ""
  },
  "s0182": {
    "chinese": "而諸呂又擅自尊官，聚兵嚴威，劫列侯忠臣，矯制以令天下，宗廟所以危。",
    "literal": "",
    "idiomatic": ""
  },
  "s0183": {
    "chinese": "寡人率兵入誅不當為王者。」",
    "literal": "",
    "idiomatic": ""
  },
  "s0184": {
    "chinese": "漢聞之，相國呂產等乃遣潁陰侯灌嬰將兵擊之。",
    "literal": "",
    "idiomatic": ""
  },
  "s0185": {
    "chinese": "灌嬰至滎陽，乃謀曰：「諸呂權兵關中，欲危劉氏而自立。",
    "literal": "",
    "idiomatic": ""
  },
  "s0186": {
    "chinese": "今我破齊還報，此益呂氏之資也。」",
    "literal": "",
    "idiomatic": ""
  },
  "s0187": {
    "chinese": "乃留屯滎陽，使使諭齊王及諸侯，與連和，以待呂氏變，共誅之。",
    "literal": "",
    "idiomatic": ""
  },
  "s0188": {
    "chinese": "齊王聞之，乃還兵西界待約。",
    "literal": "",
    "idiomatic": ""
  },
  "s0189": {
    "chinese": "呂祿、呂產欲發亂關中，內憚絳侯、朱虛等，外畏齊、楚兵，又恐灌嬰畔之，欲待灌嬰兵與齊合而發，猶豫未決。",
    "literal": "",
    "idiomatic": ""
  },
  "s0190": {
    "chinese": "當是時，濟川王太、淮陽王武、常山王朝名為少帝弟，及魯元王呂后外孫，皆年少未之國，居長安。",
    "literal": "",
    "idiomatic": ""
  },
  "s0191": {
    "chinese": "趙王祿、梁王產各將兵居南北軍，皆呂氏之人。",
    "literal": "",
    "idiomatic": ""
  },
  "s0192": {
    "chinese": "列侯群臣莫自堅其命。",
    "literal": "",
    "idiomatic": ""
  },
  "s0193": {
    "chinese": "太尉絳侯勃不得入軍中主兵。",
    "literal": "",
    "idiomatic": ""
  },
  "s0194": {
    "chinese": "曲周侯酈商老病，其子寄與呂祿善。",
    "literal": "",
    "idiomatic": ""
  },
  "s0195": {
    "chinese": "絳侯乃與丞相陳平謀，使人劫酈商。",
    "literal": "",
    "idiomatic": ""
  },
  "s0196": {
    "chinese": "令其子寄往紿說呂祿曰：「高帝與呂后共定天下，劉氏所立九王，呂氏所立三王，皆大臣之議，事已布告諸侯，諸侯皆以為宜。",
    "literal": "",
    "idiomatic": ""
  },
  "s0197": {
    "chinese": "今太后崩，帝少，而足下佩趙王印，不急之國守藩，乃為上將，將兵留此，為大臣諸侯所疑。",
    "literal": "",
    "idiomatic": ""
  },
  "s0198": {
    "chinese": "足下何不歸印，以兵屬太尉？",
    "literal": "",
    "idiomatic": ""
  },
  "s0199": {
    "chinese": "請梁王歸相國印，與大臣盟而之國，齊兵必罷，大臣得安，足下高枕而王千里，此萬世之利也。」",
    "literal": "",
    "idiomatic": ""
  },
  "s0200": {
    "chinese": "呂祿信然其計，欲歸將印，以兵屬太尉。",
    "literal": "",
    "idiomatic": ""
  },
  "s0201": {
    "chinese": "使人報呂產及諸呂老人，或以為便，或曰不便，計猶豫未有所決。",
    "literal": "",
    "idiomatic": ""
  },
  "s0202": {
    "chinese": "呂祿信酈寄，時與出游獵。",
    "literal": "",
    "idiomatic": ""
  },
  "s0203": {
    "chinese": "過其姑呂媭，媭大怒，曰：「若為將而棄軍，呂氏今無處矣。」",
    "literal": "",
    "idiomatic": ""
  },
  "s0204": {
    "chinese": "乃悉出珠玉寶器散堂下，曰：「毋為他人守也」",
    "literal": "",
    "idiomatic": ""
  },
  "s0205": {
    "chinese": "左丞相食其免。",
    "literal": "",
    "idiomatic": ""
  },
  "s0206": {
    "chinese": "八月庚申旦，平陽侯窋行御史大夫事，見相國產計事。",
    "literal": "",
    "idiomatic": ""
  },
  "s0207": {
    "chinese": "郎中令賈壽使從齊來，因數產曰：「王不蚤之國，今雖欲行，尚可得邪？」",
    "literal": "",
    "idiomatic": ""
  },
  "s0208": {
    "chinese": "具以灌嬰與齊楚合從，欲誅諸呂告產，乃趣產急入宮。",
    "literal": "",
    "idiomatic": ""
  },
  "s0209": {
    "chinese": "平陽侯頗聞其語，乃馳告丞相、太尉。",
    "literal": "",
    "idiomatic": ""
  },
  "s0210": {
    "chinese": "太尉欲入北軍，不得入。",
    "literal": "",
    "idiomatic": ""
  },
  "s0211": {
    "chinese": "襄平侯通尚符節。",
    "literal": "",
    "idiomatic": ""
  },
  "s0212": {
    "chinese": "乃令持節矯內太尉北軍。",
    "literal": "",
    "idiomatic": ""
  },
  "s0213": {
    "chinese": "太尉復令酈寄與典客劉揭先說呂祿曰：「帝使太尉守北軍，欲足下之國，急歸將印辭去，不然，禍且起。」",
    "literal": "",
    "idiomatic": ""
  },
  "s0214": {
    "chinese": "呂祿以為酈兄不欺己，遂解印屬典客，而以兵授太尉。",
    "literal": "",
    "idiomatic": ""
  },
  "s0215": {
    "chinese": "太尉將之入軍門，行令軍中曰：「為呂氏右袒，為劉氏左袒。」",
    "literal": "",
    "idiomatic": ""
  },
  "s0216": {
    "chinese": "軍中皆左袒為劉氏。",
    "literal": "",
    "idiomatic": ""
  },
  "s0217": {
    "chinese": "太尉行至，將軍呂祿亦已解上將印去，太尉遂將北軍。",
    "literal": "",
    "idiomatic": ""
  },
  "s0218": {
    "chinese": "然尚有南軍。",
    "literal": "",
    "idiomatic": ""
  },
  "s0219": {
    "chinese": "平陽侯聞之，以呂產謀告丞相平，丞相平乃召朱虛侯佐太尉。",
    "literal": "",
    "idiomatic": ""
  },
  "s0220": {
    "chinese": "太尉令朱虛侯監軍門。",
    "literal": "",
    "idiomatic": ""
  },
  "s0221": {
    "chinese": "令平陽侯告衛尉：「毋入相國產殿門。」",
    "literal": "",
    "idiomatic": ""
  },
  "s0222": {
    "chinese": "呂產不知呂祿已去北軍，乃入未央宮，欲為亂，殿門弗得入，裴回往來。",
    "literal": "",
    "idiomatic": ""
  },
  "s0223": {
    "chinese": "平陽侯恐弗勝，馳語太尉。",
    "literal": "",
    "idiomatic": ""
  },
  "s0224": {
    "chinese": "太尉尚恐不勝諸呂，未敢訟言誅之，乃遣朱虛侯謂曰：「急入宮衛帝。」",
    "literal": "",
    "idiomatic": ""
  },
  "s0225": {
    "chinese": "朱虛侯請卒，太尉予卒千餘人。",
    "literal": "",
    "idiomatic": ""
  },
  "s0226": {
    "chinese": "入未央宮門，遂見產廷中。",
    "literal": "",
    "idiomatic": ""
  },
  "s0227": {
    "chinese": "日餔時，遂擊產。",
    "literal": "",
    "idiomatic": ""
  },
  "s0228": {
    "chinese": "產走，天風大起，以故其從官亂，莫敢鬬。",
    "literal": "",
    "idiomatic": ""
  },
  "s0229": {
    "chinese": "逐產，殺之郎中府吏廁中。",
    "literal": "",
    "idiomatic": ""
  },
  "s0230": {
    "chinese": "朱虛侯已殺產，帝命謁者持節勞朱虛侯。",
    "literal": "",
    "idiomatic": ""
  },
  "s0231": {
    "chinese": "朱虛侯欲奪節信，謁者不肯，朱虛侯則從與載，因節信馳走，斬長樂衛尉呂更始。",
    "literal": "",
    "idiomatic": ""
  },
  "s0232": {
    "chinese": "還，馳入北軍，報太尉。",
    "literal": "",
    "idiomatic": ""
  },
  "s0233": {
    "chinese": "太尉起，拜賀朱虛侯曰：「所患獨呂產，今已誅，天下定矣。」",
    "literal": "",
    "idiomatic": ""
  },
  "s0234": {
    "chinese": "遂遣人分部悉捕諸呂男女，無少長皆斬之。",
    "literal": "",
    "idiomatic": ""
  },
  "s0235": {
    "chinese": "辛酉，捕斬呂祿，而笞殺呂媭。",
    "literal": "",
    "idiomatic": ""
  },
  "s0236": {
    "chinese": "使人誅燕王呂通，而廢魯王偃。",
    "literal": "",
    "idiomatic": ""
  },
  "s0237": {
    "chinese": "壬戌，以帝太傅食其復為左丞相。",
    "literal": "",
    "idiomatic": ""
  },
  "s0238": {
    "chinese": "戊辰，徙濟川王王梁，立趙幽王子遂為趙王。",
    "literal": "",
    "idiomatic": ""
  },
  "s0239": {
    "chinese": "遣朱虛侯章以誅諸呂氏事告齊王，令罷兵。",
    "literal": "",
    "idiomatic": ""
  },
  "s0240": {
    "chinese": "灌嬰兵亦罷滎陽而歸。",
    "literal": "",
    "idiomatic": ""
  },
  "s0241": {
    "chinese": "諸大臣相與陰謀曰：「少帝及梁、淮陽、常山王，皆非真孝惠子也。",
    "literal": "",
    "idiomatic": ""
  },
  "s0242": {
    "chinese": "呂后以計詐名他人子，殺其母，養後宮，令孝惠子之，立以為後，及諸王，以彊呂氏。",
    "literal": "",
    "idiomatic": ""
  },
  "s0243": {
    "chinese": "今皆已夷滅諸呂，而置所立，即長用事，吾屬無類矣。",
    "literal": "",
    "idiomatic": ""
  },
  "s0244": {
    "chinese": "不如視諸王最賢者立之。」",
    "literal": "",
    "idiomatic": ""
  },
  "s0245": {
    "chinese": "或言「齊悼惠王高帝長子，今其適子為齊王，推本言之，高帝適長孫，可立也」。",
    "literal": "",
    "idiomatic": ""
  },
  "s0246": {
    "chinese": "大臣皆曰：「呂氏以外家惡而幾危宗廟，亂功臣今齊王母家駟（鈞），駟鈞，惡人也。",
    "literal": "",
    "idiomatic": ""
  },
  "s0247": {
    "chinese": "即立齊王，則復為呂氏。」",
    "literal": "",
    "idiomatic": ""
  },
  "s0248": {
    "chinese": "欲立淮南王，以為少，母家又惡。",
    "literal": "",
    "idiomatic": ""
  },
  "s0249": {
    "chinese": "乃曰：「代王方今高帝見子，最長，仁孝寬厚。",
    "literal": "",
    "idiomatic": ""
  },
  "s0250": {
    "chinese": "太后家薄氏謹良。",
    "literal": "",
    "idiomatic": ""
  },
  "s0251": {
    "chinese": "且立長故順，以仁孝聞於天下，便。」",
    "literal": "",
    "idiomatic": ""
  },
  "s0252": {
    "chinese": "乃相與共陰使人召代王。",
    "literal": "",
    "idiomatic": ""
  },
  "s0253": {
    "chinese": "代王使人辭謝。",
    "literal": "",
    "idiomatic": ""
  },
  "s0254": {
    "chinese": "再反，然後乘六乘傳。",
    "literal": "",
    "idiomatic": ""
  },
  "s0255": {
    "chinese": "後九月晦日己酉，至長安，舍代邸。",
    "literal": "",
    "idiomatic": ""
  },
  "s0256": {
    "chinese": "大臣皆往謁，奉天子璽上代王，共尊立為天子。",
    "literal": "",
    "idiomatic": ""
  },
  "s0257": {
    "chinese": "代王數讓，群臣固請，然後聽。",
    "literal": "",
    "idiomatic": ""
  },
  "s0258": {
    "chinese": "東牟侯興居曰：「誅呂氏吾無功，請得除宮。」",
    "literal": "",
    "idiomatic": ""
  },
  "s0259": {
    "chinese": "乃與太仆汝陰侯滕公入宮，前謂少帝曰：「足下非劉氏，不當立。」",
    "literal": "",
    "idiomatic": ""
  },
  "s0260": {
    "chinese": "乃顧麾左右執戟者掊兵罷去。",
    "literal": "",
    "idiomatic": ""
  },
  "s0261": {
    "chinese": "有數人不肯去兵，宦者令張澤諭告，亦去兵。",
    "literal": "",
    "idiomatic": ""
  },
  "s0262": {
    "chinese": "滕公乃召乘輿車載少帝出。",
    "literal": "",
    "idiomatic": ""
  },
  "s0263": {
    "chinese": "少帝曰：「欲將我安之乎？」",
    "literal": "",
    "idiomatic": ""
  },
  "s0264": {
    "chinese": "滕公曰「出就舍。」",
    "literal": "",
    "idiomatic": ""
  },
  "s0265": {
    "chinese": "舍少府。",
    "literal": "",
    "idiomatic": ""
  },
  "s0266": {
    "chinese": "乃奉天子法駕，迎代王於邸。",
    "literal": "",
    "idiomatic": ""
  },
  "s0267": {
    "chinese": "報曰：「宮謹除。」",
    "literal": "",
    "idiomatic": ""
  },
  "s0268": {
    "chinese": "代王即夕入未央宮。",
    "literal": "",
    "idiomatic": ""
  },
  "s0269": {
    "chinese": "有謁者十人持戟衛端門，曰：「天子在也，足下何為者而入？」",
    "literal": "",
    "idiomatic": ""
  },
  "s0270": {
    "chinese": "代王乃謂太尉。",
    "literal": "",
    "idiomatic": ""
  },
  "s0271": {
    "chinese": "太尉往諭，謁者十人皆掊兵而去。",
    "literal": "",
    "idiomatic": ""
  },
  "s0272": {
    "chinese": "代王遂入而聽政。",
    "literal": "",
    "idiomatic": ""
  },
  "s0273": {
    "chinese": "夜，有司分部誅滅梁、淮陽、常山王及少帝於邸。",
    "literal": "",
    "idiomatic": ""
  },
  "s0274": {
    "chinese": "代王立為天子。",
    "literal": "",
    "idiomatic": ""
  },
  "s0275": {
    "chinese": "二十三年崩，謚為孝文皇帝。",
    "literal": "",
    "idiomatic": ""
  },
  "s0276": {
    "chinese": "太史公曰：孝惠皇帝、高后之時，黎民得離戰國之苦，君臣俱欲休息乎無為，故惠帝垂拱，高后女主稱制，政不出房戶，天下晏然。",
    "literal": "",
    "idiomatic": ""
  },
  "s0277": {
    "chinese": "刑罰罕用，罪人是希。",
    "literal": "",
    "idiomatic": ""
  },
  "s0278": {
    "chinese": "民務稼穡，衣食滋殖。",
    "literal": "",
    "idiomatic": ""
  }
}