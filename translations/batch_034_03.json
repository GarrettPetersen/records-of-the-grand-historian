{
  "s0101": {
    "chinese": "劉向以為近牛禍。",
    "literal": "",
    "idiomatic": ""
  },
  "s0102": {
    "chinese": "先是孝王驕奢，起苑方三百里，宮館閣道相連三十餘里。",
    "literal": "",
    "idiomatic": ""
  },
  "s0103": {
    "chinese": "納於邪臣羊勝之計，欲求為漢嗣，刺殺議臣爰盎，事發，負斧歸死。",
    "literal": "",
    "idiomatic": ""
  },
  "s0104": {
    "chinese": "既退歸國，猶有恨心，內則思慮霿亂，外則土功過制，故牛禍作。",
    "literal": "",
    "idiomatic": ""
  },
  "s0105": {
    "chinese": "足而出於背，下奸上之象也。",
    "literal": "",
    "idiomatic": ""
  },
  "s0106": {
    "chinese": "猶不能自解，發疾暴死，又凶短之極也。",
    "literal": "",
    "idiomatic": ""
  },
  "s0107": {
    "chinese": "左氏傳昭公二十一年春，周景王將鑄無挛鍾，叠州鳩曰：「王其以心疾死乎！",
    "literal": "",
    "idiomatic": ""
  },
  "s0108": {
    "chinese": "夫天子省風以作樂，小者不窕，大者不摦。",
    "literal": "",
    "idiomatic": ""
  },
  "s0109": {
    "chinese": "摦則不容，心是以感，感實生疾。",
    "literal": "",
    "idiomatic": ""
  },
  "s0110": {
    "chinese": "今鍾摦矣，王心弗龊，其能久乎？」",
    "literal": "",
    "idiomatic": ""
  },
  "s0111": {
    "chinese": "劉向以為是時景王好聽淫聲，適庶不明，思心霿亂，明年以心疾崩，近心腹之痾，凶短之極者也。",
    "literal": "",
    "idiomatic": ""
  },
  "s0112": {
    "chinese": "昭二十五年春，魯叔孫昭子聘于宋，元公與燕，飲酒樂，語相泣也。",
    "literal": "",
    "idiomatic": ""
  },
  "s0113": {
    "chinese": "樂祈佐，告人曰：「今茲君與叔孫其皆死乎！",
    "literal": "",
    "idiomatic": ""
  },
  "s0114": {
    "chinese": "吾聞之，哀樂而樂哀，皆喪心也。",
    "literal": "",
    "idiomatic": ""
  },
  "s0115": {
    "chinese": "心之精爽，是謂魂魄；",
    "literal": "",
    "idiomatic": ""
  },
  "s0116": {
    "chinese": "魂魄去之，何以能久？」",
    "literal": "",
    "idiomatic": ""
  },
  "s0117": {
    "chinese": "冬十月，叔孫昭子死；",
    "literal": "",
    "idiomatic": ""
  },
  "s0118": {
    "chinese": "十一月，宋元公卒。",
    "literal": "",
    "idiomatic": ""
  },
  "s0119": {
    "chinese": "成帝建始元年四月辛丑夜，西北有如火光。",
    "literal": "",
    "idiomatic": ""
  },
  "s0120": {
    "chinese": "壬寅晨，大風從西北起，雲氣赤黃，四塞天下，終日夜下著地者黃土塵也。",
    "literal": "",
    "idiomatic": ""
  },
  "s0121": {
    "chinese": "是歲，帝元舅大司馬大將軍王鳳始用事；",
    "literal": "",
    "idiomatic": ""
  },
  "s0122": {
    "chinese": "又封鳳母弟崇為安成侯，食邑萬戶；",
    "literal": "",
    "idiomatic": ""
  },
  "s0123": {
    "chinese": "庶弟譚等五人賜爵關內侯，食邑三千戶。",
    "literal": "",
    "idiomatic": ""
  },
  "s0124": {
    "chinese": "復益封鳳五千戶，悉封譚等為列侯，是為五侯。",
    "literal": "",
    "idiomatic": ""
  },
  "s0125": {
    "chinese": "哀帝即位，封外屬丁氏、傅氏、周氏、鄭氏凡六人為列侯。",
    "literal": "",
    "idiomatic": ""
  },
  "s0126": {
    "chinese": "楊宣對曰：「五侯封日，天氣赤黃，丁、傅復然。",
    "literal": "",
    "idiomatic": ""
  },
  "s0127": {
    "chinese": "此殆爵土過制，傷亂土氣之祥也。」",
    "literal": "",
    "idiomatic": ""
  },
  "s0128": {
    "chinese": "京房易傳曰：「經稱『",
    "literal": "",
    "idiomatic": ""
  },
  "s0129": {
    "chinese": "觀其生』，言大臣之義，當觀賢人，知其性行，推而貢之，否則為聞善不與，茲謂不知，厥異黃，厥咎聾，厥災不嗣。",
    "literal": "",
    "idiomatic": ""
  },
  "s0130": {
    "chinese": "黃者，日上黃光不散如火然，有黃濁氣四塞天下。",
    "literal": "",
    "idiomatic": ""
  },
  "s0131": {
    "chinese": "蔽賢絕道，故災異至絕世也。",
    "literal": "",
    "idiomatic": ""
  },
  "s0132": {
    "chinese": "經曰『良馬逐』。",
    "literal": "",
    "idiomatic": ""
  },
  "s0133": {
    "chinese": "逐，進也，言大臣得賢者謀，當顯進其人，否則為下相攘善，茲謂盜明，厥咎亦不嗣，至於身僇家絕。」",
    "literal": "",
    "idiomatic": ""
  },
  "s0134": {
    "chinese": "史記周幽王二年，周三川皆震。",
    "literal": "",
    "idiomatic": ""
  },
  "s0135": {
    "chinese": "劉向以為金木水火沴土者也。",
    "literal": "",
    "idiomatic": ""
  },
  "s0136": {
    "chinese": "伯陽甫曰：「周將亡矣！",
    "literal": "",
    "idiomatic": ""
  },
  "s0137": {
    "chinese": "天地之氣不過其序；",
    "literal": "",
    "idiomatic": ""
  },
  "s0138": {
    "chinese": "若過其序，民亂之也。",
    "literal": "",
    "idiomatic": ""
  },
  "s0139": {
    "chinese": "陽伏而不能出，陰迫而不能升，於是有地震。",
    "literal": "",
    "idiomatic": ""
  },
  "s0140": {
    "chinese": "今三川實震，是陽失其所而填陰也。",
    "literal": "",
    "idiomatic": ""
  },
  "s0141": {
    "chinese": "陽失而在陰，原必塞；",
    "literal": "",
    "idiomatic": ""
  },
  "s0142": {
    "chinese": "原塞，國必亡。",
    "literal": "",
    "idiomatic": ""
  },
  "s0143": {
    "chinese": "夫水，土演而民用也；",
    "literal": "",
    "idiomatic": ""
  },
  "s0144": {
    "chinese": "土無所演，而民乏財用，不亡何待？",
    "literal": "",
    "idiomatic": ""
  },
  "s0145": {
    "chinese": "昔伊雒竭而夏亡，河竭而商亡，今周德如二代之季，其原又塞，塞必竭；",
    "literal": "",
    "idiomatic": ""
  },
  "s0146": {
    "chinese": "川竭，山必崩。",
    "literal": "",
    "idiomatic": ""
  },
  "s0147": {
    "chinese": "夫國必依山川，山崩川竭，亡之徵也。",
    "literal": "",
    "idiomatic": ""
  },
  "s0148": {
    "chinese": "若國亡，不過十年，數之紀也。」",
    "literal": "",
    "idiomatic": ""
  },
  "s0149": {
    "chinese": "是歲二川竭，岐山崩。",
    "literal": "",
    "idiomatic": ""
  },
  "s0150": {
    "chinese": "劉向以為陽失在陰者，謂火氣來煎枯水，故川竭也。",
    "literal": "",
    "idiomatic": ""
  }
}