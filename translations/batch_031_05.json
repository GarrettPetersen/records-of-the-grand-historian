{
  "s0201": {
    "chinese": "武帝建元六年六月丁酉，遼東高廟災。",
    "literal": "",
    "idiomatic": ""
  },
  "s0202": {
    "chinese": "四月壬子，高園便殿火。",
    "literal": "",
    "idiomatic": ""
  },
  "s0203": {
    "chinese": "董仲舒對曰：「春秋之道舉往以明來，是故天下有物，視春秋所舉與同比者，精微眇以存其意，通倫類以貫其理，天地之變，國家之事，粲然皆見，亡所疑矣。",
    "literal": "",
    "idiomatic": ""
  },
  "s0204": {
    "chinese": "按春秋魯定公、哀公時，季氏之惡已孰，而孔子之聖方盛。",
    "literal": "",
    "idiomatic": ""
  },
  "s0205": {
    "chinese": "夫以盛聖而易孰惡，季孫雖重，魯君雖輕，其勢可成也。",
    "literal": "",
    "idiomatic": ""
  },
  "s0206": {
    "chinese": "故定公二年五月兩觀災。",
    "literal": "",
    "idiomatic": ""
  },
  "s0207": {
    "chinese": "兩觀，僭禮之物，天災之者，若曰，僭禮之臣可以去。",
    "literal": "",
    "idiomatic": ""
  },
  "s0208": {
    "chinese": "已見罪徵，而後告可去，此天意也。",
    "literal": "",
    "idiomatic": ""
  },
  "s0209": {
    "chinese": "定公不知省。",
    "literal": "",
    "idiomatic": ""
  },
  "s0210": {
    "chinese": "至哀公三年五月，桓宮、釐宮災。",
    "literal": "",
    "idiomatic": ""
  },
  "s0211": {
    "chinese": "二者同事，所為一也，若曰燔貴而去不義云爾。",
    "literal": "",
    "idiomatic": ""
  },
  "s0212": {
    "chinese": "哀公未能見，故四年六月亳社災。",
    "literal": "",
    "idiomatic": ""
  },
  "s0213": {
    "chinese": "兩觀、桓、釐廟、亳社，四者皆不當立，天皆燔其不當立者以示魯，欲其去亂臣而用聖人也。",
    "literal": "",
    "idiomatic": ""
  },
  "s0214": {
    "chinese": "季氏亡道久矣，前是天不見災者，魯未有賢聖臣，雖欲去季孫，其力不能，昭公是也。",
    "literal": "",
    "idiomatic": ""
  },
  "s0215": {
    "chinese": "至定、哀乃見之，其時可也。",
    "literal": "",
    "idiomatic": ""
  },
  "s0216": {
    "chinese": "不時不見，天之道也。",
    "literal": "",
    "idiomatic": ""
  },
  "s0217": {
    "chinese": "今高廟不當居遼東，高園殿不當居陵旁，於禮亦不當立，與魯所災同。",
    "literal": "",
    "idiomatic": ""
  },
  "s0218": {
    "chinese": "其不當立久矣，至於陛下時天乃災之者，殆亦其時可也。",
    "literal": "",
    "idiomatic": ""
  },
  "s0219": {
    "chinese": "昔秦受亡周之敝，而亡以化之；",
    "literal": "",
    "idiomatic": ""
  },
  "s0220": {
    "chinese": "漢受亡秦之敝，又亡以化之。",
    "literal": "",
    "idiomatic": ""
  },
  "s0221": {
    "chinese": "夫繼二敝之後，承其下流，兼受其猥，難治甚矣。",
    "literal": "",
    "idiomatic": ""
  },
  "s0222": {
    "chinese": "又多兄弟親戚骨肉之連，驕揚奢侈恣睢者眾，所謂重難之時者也。",
    "literal": "",
    "idiomatic": ""
  },
  "s0223": {
    "chinese": "陛下正當大敝之後，又遭重難之時，甚可憂也。",
    "literal": "",
    "idiomatic": ""
  },
  "s0224": {
    "chinese": "故天災若語陛下：『當今之世，雖敝而重難，非以太平至公，不能治也。",
    "literal": "",
    "idiomatic": ""
  },
  "s0225": {
    "chinese": "視親戚貴屬在諸侯遠正最甚者，忍而誅之，如吾燔遼高廟乃可；",
    "literal": "",
    "idiomatic": ""
  },
  "s0226": {
    "chinese": "視近臣在國中處旁仄及貴而不正者，忍而誅之，如吾燔高園殿乃可』云爾。",
    "literal": "",
    "idiomatic": ""
  },
  "s0227": {
    "chinese": "在外而不正者，雖貴如高廟，猶災燔之，況諸侯乎！",
    "literal": "",
    "idiomatic": ""
  },
  "s0228": {
    "chinese": "在內不正者，雖貴如高園殿，猶燔災之，況大臣乎！",
    "literal": "",
    "idiomatic": ""
  },
  "s0229": {
    "chinese": "此天意也。",
    "literal": "",
    "idiomatic": ""
  },
  "s0230": {
    "chinese": "罪在外者天災外，罪在內者天災內，燔甚罪當重，燔簡罪當輕，承天意之道也。」",
    "literal": "",
    "idiomatic": ""
  },
  "s0231": {
    "chinese": "先是，淮南王安入朝，始與帝舅太尉武安侯田蚡有逆言。",
    "literal": "",
    "idiomatic": ""
  },
  "s0232": {
    "chinese": "其後膠西于王、趙敬肅王、常山憲王皆數犯法，或至夷滅人家，藥殺二千石，而淮南、衡山王遂謀反。",
    "literal": "",
    "idiomatic": ""
  },
  "s0233": {
    "chinese": "膠東、江都王皆知其謀，陰治兵弩，欲以應之。",
    "literal": "",
    "idiomatic": ""
  },
  "s0234": {
    "chinese": "至元朔六年，乃發覺而伏辜。",
    "literal": "",
    "idiomatic": ""
  },
  "s0235": {
    "chinese": "時田蚡已死，不及誅。",
    "literal": "",
    "idiomatic": ""
  },
  "s0236": {
    "chinese": "上思仲舒前言，使仲舒弟子呂步舒持斧鉞治淮南獄，以春秋誼顓斷於外，不請。",
    "literal": "",
    "idiomatic": ""
  },
  "s0237": {
    "chinese": "既還奏事，上皆是之。",
    "literal": "",
    "idiomatic": ""
  },
  "s0238": {
    "chinese": "征和二年春，涿郡鐵官鑄鐵，鐵銷，皆飛上去，此火為變使之然也。",
    "literal": "",
    "idiomatic": ""
  },
  "s0239": {
    "chinese": "其三月，涿郡太守劉屈釐為丞相。",
    "literal": "",
    "idiomatic": ""
  },
  "s0240": {
    "chinese": "後月，巫蠱事興，帝女諸邑公主、陽石公主、丞相公孫賀、子太僕敬聲、平陽侯曹宗等皆下獄死。",
    "literal": "",
    "idiomatic": ""
  },
  "s0241": {
    "chinese": "七月，使者江充掘蠱太子宮，太子與母皇后議，恐不能自明，乃殺充，舉兵與丞相劉屈釐戰，死者數萬人，太子敗走，至湖自殺。",
    "literal": "",
    "idiomatic": ""
  },
  "s0242": {
    "chinese": "明年，屈釐復坐祝验要斬，妻梟首也。",
    "literal": "",
    "idiomatic": ""
  },
  "s0243": {
    "chinese": "成帝河平二年正月，沛郡鐵官鑄鐵，鐵不下，隆隆如雷聲，又如鼓音，工十三人驚走。",
    "literal": "",
    "idiomatic": ""
  },
  "s0244": {
    "chinese": "音止，還視地，地陷數尺，鑪分為十，一鑪中銷鐵散如流星，皆上去，與征和二年同象。",
    "literal": "",
    "idiomatic": ""
  },
  "s0245": {
    "chinese": "其夏，帝舅五人封列侯，號五侯。",
    "literal": "",
    "idiomatic": ""
  },
  "s0246": {
    "chinese": "元舅王鳳為大司馬大將軍秉政。",
    "literal": "",
    "idiomatic": ""
  },
  "s0247": {
    "chinese": "後二年，丞相王商與鳳有隙，鳳譖之，免官，自殺。",
    "literal": "",
    "idiomatic": ""
  },
  "s0248": {
    "chinese": "明年，京兆尹王章訟商忠直，言鳳顓權，鳳誣章以大逆罪，下獄死，妻子徙合浦。",
    "literal": "",
    "idiomatic": ""
  },
  "s0249": {
    "chinese": "後許皇后坐巫蠱廢，而趙飛燕為皇后，妹為昭儀，賊害皇子，成帝遂亡嗣。",
    "literal": "",
    "idiomatic": ""
  },
  "s0250": {
    "chinese": "皇后，昭儀皆伏辜。",
    "literal": "",
    "idiomatic": ""
  }
}