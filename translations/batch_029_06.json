{
  "s0251": {
    "chinese": "大尤尊盛，至妻公主，爵位重絫，震動海內。",
    "literal": "",
    "idiomatic": ""
  },
  "s0252": {
    "chinese": "元鼎、元封之際，燕齊之間方士瞋目扼掔，言有神僊祭祀致福之術者以萬數。",
    "literal": "",
    "idiomatic": ""
  },
  "s0253": {
    "chinese": "其後，平等皆以術窮詐得，誅夷伏辜。",
    "literal": "",
    "idiomatic": ""
  },
  "s0254": {
    "chinese": "至初元中，有天淵玉女、鉅鹿神人、轑陽侯師張宗之姦，紛紛復起。",
    "literal": "",
    "idiomatic": ""
  },
  "s0255": {
    "chinese": "夫周秦之末，三五之隆，已嘗專意散財，厚爵祿，竦精神，舉天下以求之矣。",
    "literal": "",
    "idiomatic": ""
  },
  "s0256": {
    "chinese": "曠日經年，靡有毫氂之驗，足以揆今。",
    "literal": "",
    "idiomatic": ""
  },
  "s0257": {
    "chinese": "經曰：『享多儀，儀不及物，惟曰不享。』",
    "literal": "",
    "idiomatic": ""
  },
  "s0258": {
    "chinese": "論語說曰：『子不語怪神。』",
    "literal": "",
    "idiomatic": ""
  },
  "s0259": {
    "chinese": "唯陛下距絕此類，毋令姦人有以窺朝者。」",
    "literal": "",
    "idiomatic": ""
  },
  "s0260": {
    "chinese": "上善其言。",
    "literal": "",
    "idiomatic": ""
  },
  "s0261": {
    "chinese": "後成都侯王商為大司馬衛將軍輔政，杜鄴說商曰：「『東鄰殺牛，不如西鄰之瀹祭』，言奉天之道，貴以誠質大得民心也。",
    "literal": "",
    "idiomatic": ""
  },
  "s0262": {
    "chinese": "行穢祀豐，猶不蒙祐；",
    "literal": "",
    "idiomatic": ""
  },
  "s0263": {
    "chinese": "德修薦薄，吉必大來。",
    "literal": "",
    "idiomatic": ""
  },
  "s0264": {
    "chinese": "古者壇場有常處，抠禋有常用，贊見有常禮；",
    "literal": "",
    "idiomatic": ""
  },
  "s0265": {
    "chinese": "犧牲玉帛雖備而財不匱，車輿臣役雖動而用不勞。",
    "literal": "",
    "idiomatic": ""
  },
  "s0266": {
    "chinese": "是故每奉其禮，助者歡說，大路所歷，黎元不知。",
    "literal": "",
    "idiomatic": ""
  },
  "s0267": {
    "chinese": "今甘泉、河東天地郊祀，咸失方位，違陰陽之宜。",
    "literal": "",
    "idiomatic": ""
  },
  "s0268": {
    "chinese": "及雍五畤皆曠遠，奉尊之役休而復起，繕治共張無解已時，皇天著象殆可略知。",
    "literal": "",
    "idiomatic": ""
  },
  "s0269": {
    "chinese": "前上甘泉，先敺失道；",
    "literal": "",
    "idiomatic": ""
  },
  "s0270": {
    "chinese": "禮月之夕，奉引復迷。",
    "literal": "",
    "idiomatic": ""
  },
  "s0271": {
    "chinese": "祠后土還，臨河當渡，疾風起波，船不可御。",
    "literal": "",
    "idiomatic": ""
  },
  "s0272": {
    "chinese": "又雍大雨，壞平陽宮垣。",
    "literal": "",
    "idiomatic": ""
  },
  "s0273": {
    "chinese": "乃三月甲子，震電災林光宮門。",
    "literal": "",
    "idiomatic": ""
  },
  "s0274": {
    "chinese": "祥瑞未著，咎徵仍臻。",
    "literal": "",
    "idiomatic": ""
  },
  "s0275": {
    "chinese": "跡三郡所奏，皆有變故。",
    "literal": "",
    "idiomatic": ""
  },
  "s0276": {
    "chinese": "不答不饗，何以甚此！",
    "literal": "",
    "idiomatic": ""
  },
  "s0277": {
    "chinese": "《詩》曰『率由舊章』。",
    "literal": "",
    "idiomatic": ""
  },
  "s0278": {
    "chinese": "舊章，先王法度，文王以之，交神于祀，子孫千億。",
    "literal": "",
    "idiomatic": ""
  },
  "s0279": {
    "chinese": "宜如異時公卿之議，復還長安南北郊。」",
    "literal": "",
    "idiomatic": ""
  },
  "s0280": {
    "chinese": "後數年，成帝崩，皇太后詔有司曰：「皇帝即位，思順天心，遵經義，定郊禮，天下說憙。",
    "literal": "",
    "idiomatic": ""
  },
  "s0281": {
    "chinese": "懼未有皇孫，故復甘泉泰畤、汾陰后土，庶幾獲福。",
    "literal": "",
    "idiomatic": ""
  },
  "s0282": {
    "chinese": "皇帝恨難之，卒未得其祐。",
    "literal": "",
    "idiomatic": ""
  },
  "s0283": {
    "chinese": "其復南北郊長安如故，以順皇帝之意也。」",
    "literal": "",
    "idiomatic": ""
  },
  "s0284": {
    "chinese": "哀帝即位，寢疾，博徵方術士，京師諸縣皆有侍祠使者，盡復前世所常興諸神祠官，凡七百餘所，一歲三萬七千祠云。",
    "literal": "",
    "idiomatic": ""
  },
  "s0285": {
    "chinese": "明年，復令太皇太后詔有司曰：「皇帝孝順，奉承聖業，靡有解怠，而久疾未瘳。",
    "literal": "",
    "idiomatic": ""
  },
  "s0286": {
    "chinese": "夙夜唯思，殆繼體之君不宜改作。",
    "literal": "",
    "idiomatic": ""
  },
  "s0287": {
    "chinese": "其復甘泉泰畤、汾陰后土祠如故。」",
    "literal": "",
    "idiomatic": ""
  },
  "s0288": {
    "chinese": "上亦不能親至，遣有司行事而禮祠焉。",
    "literal": "",
    "idiomatic": ""
  },
  "s0289": {
    "chinese": "後三年，哀帝崩。",
    "literal": "",
    "idiomatic": ""
  },
  "s0290": {
    "chinese": "平帝元始五年，大司馬王莽奏言：「王者父事天，故爵稱天子。",
    "literal": "",
    "idiomatic": ""
  },
  "s0291": {
    "chinese": "孔子曰：『人之行莫大於孝，孝莫大於嚴父，嚴父莫大於配天。』",
    "literal": "",
    "idiomatic": ""
  },
  "s0292": {
    "chinese": "王者尊其考，欲以配天，緣考之意，欲尊祖，推而上之，遂及始祖。",
    "literal": "",
    "idiomatic": ""
  },
  "s0293": {
    "chinese": "是以周公郊祀后稷以配天，宗祀文王於明堂以配上帝。",
    "literal": "",
    "idiomatic": ""
  },
  "s0294": {
    "chinese": "禮記天子祭天地及山川，歲遍。",
    "literal": "",
    "idiomatic": ""
  },
  "s0295": {
    "chinese": "春秋穀梁傳以十二月下辛卜，正月上辛郊。",
    "literal": "",
    "idiomatic": ""
  },
  "s0296": {
    "chinese": "高皇帝受命，因雍四畤起北畤，而備五帝，未共王地之祀。",
    "literal": "",
    "idiomatic": ""
  },
  "s0297": {
    "chinese": "孝文十六年用新垣平，初起渭陽五帝廟，祭泰一、地祇，以太祖高皇帝配。",
    "literal": "",
    "idiomatic": ""
  },
  "s0298": {
    "chinese": "日冬至祠泰一，夏至祠地祇，皆并祠五帝，而共一牲，上親郊拜。",
    "literal": "",
    "idiomatic": ""
  },
  "s0299": {
    "chinese": "後平伏誅，乃不復自親，而使有司行事。",
    "literal": "",
    "idiomatic": ""
  },
  "s0300": {
    "chinese": "孝武皇帝祠雍，曰：『今上帝朕親郊，而后土無祠，則禮不答也。』",
    "literal": "",
    "idiomatic": ""
  }
}