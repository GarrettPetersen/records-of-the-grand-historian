{
  "s0101": {
    "chinese": "昭帝富於春秋，霍光秉政，以孟妖言，誅之。",
    "literal": "",
    "idiomatic": ""
  },
  "s0102": {
    "chinese": "後昭帝崩，無子，徵昌邑王賀嗣位，狂亂失道，光廢之，更立昭帝兄衛太子之孫，是為宣帝。",
    "literal": "",
    "idiomatic": ""
  },
  "s0103": {
    "chinese": "帝本名病已。",
    "literal": "",
    "idiomatic": ""
  },
  "s0104": {
    "chinese": "京房易傳曰：「枯楊生稊，枯木復生，人君亡子。」",
    "literal": "",
    "idiomatic": ""
  },
  "s0105": {
    "chinese": "元帝初元四年，皇后曾祖父濟南東平陵王伯墓門梓柱卒生枝葉，上出屋。",
    "literal": "",
    "idiomatic": ""
  },
  "s0106": {
    "chinese": "劉向以為王氏貴盛將代漢家之象也。",
    "literal": "",
    "idiomatic": ""
  },
  "s0107": {
    "chinese": "後王莽篡位，自說之曰：「初元四年，莽生之歲也，當漢九世火德之厄，而有此祥興於高祖考之門。",
    "literal": "",
    "idiomatic": ""
  },
  "s0108": {
    "chinese": "門為開通，梓猶子也，言王氏當有賢子開通祖統，起於柱石大臣之位，受命而王之符也。」",
    "literal": "",
    "idiomatic": ""
  },
  "s0109": {
    "chinese": "建昭五年，兗州刺史浩賞禁民私所自立社。",
    "literal": "",
    "idiomatic": ""
  },
  "s0110": {
    "chinese": "山陽橐茅鄉社有大槐樹，吏伐斷之，其夜樹復立其故處。",
    "literal": "",
    "idiomatic": ""
  },
  "s0111": {
    "chinese": "成帝永始元年二月，河南街郵樗樹生支如人頭，眉目須皆具，亡髮耳。",
    "literal": "",
    "idiomatic": ""
  },
  "s0112": {
    "chinese": "哀帝建平三年十月，汝南西平遂陽鄉柱仆地，生支如人形，身青黃色，面白，頭有务髮，稍長大，凡長六寸一分。",
    "literal": "",
    "idiomatic": ""
  },
  "s0113": {
    "chinese": "京房易傳曰：「王德衰，下人將起，則有木生為人狀。」",
    "literal": "",
    "idiomatic": ""
  },
  "s0114": {
    "chinese": "哀帝建平三年，零陵有樹僵地，圍丈六尺，長十丈七尺。",
    "literal": "",
    "idiomatic": ""
  },
  "s0115": {
    "chinese": "民斷其本，長九尺餘，皆枯。",
    "literal": "",
    "idiomatic": ""
  },
  "s0116": {
    "chinese": "三月，樹卒自立故處。",
    "literal": "",
    "idiomatic": ""
  },
  "s0117": {
    "chinese": "京房易傳曰：「棄正作淫，厥妖木斷自屬。",
    "literal": "",
    "idiomatic": ""
  },
  "s0118": {
    "chinese": "妃后有顓，木仆反立，斷枯復生。",
    "literal": "",
    "idiomatic": ""
  },
  "s0119": {
    "chinese": "天辟惡之。」",
    "literal": "",
    "idiomatic": ""
  },
  "s0120": {
    "chinese": "元帝永光二年八月，天雨草，而葉相摎結，大如彈丸。",
    "literal": "",
    "idiomatic": ""
  },
  "s0121": {
    "chinese": "平帝元始三年正月，天雨草，狀如永光時。",
    "literal": "",
    "idiomatic": ""
  },
  "s0122": {
    "chinese": "京房易傳曰：「君吝於祿，信衰賢去，厥妖天雨草。」",
    "literal": "",
    "idiomatic": ""
  },
  "s0123": {
    "chinese": "昭公二十五年「夏，有鴝鵒來巢」。",
    "literal": "",
    "idiomatic": ""
  },
  "s0124": {
    "chinese": "劉歆以為羽蟲之孽，其色黑，又黑祥也，視不明聽不聰之罰也。",
    "literal": "",
    "idiomatic": ""
  },
  "s0125": {
    "chinese": "劉向以為有蜚有蛊不言來者，氣所生，所謂眚也；",
    "literal": "",
    "idiomatic": ""
  },
  "s0126": {
    "chinese": "鴝鵒言來者，氣所致，所謂祥也。",
    "literal": "",
    "idiomatic": ""
  },
  "s0127": {
    "chinese": "鴝鵒，夷狄穴藏之禽，來至中國，不穴而巢，陰居陽位，象季氏將逐昭公，去宮室而居外野也。",
    "literal": "",
    "idiomatic": ""
  },
  "s0128": {
    "chinese": "鴝鵒白羽，旱之祥也；",
    "literal": "",
    "idiomatic": ""
  },
  "s0129": {
    "chinese": "穴居而好水，黑色，為主急之應也。",
    "literal": "",
    "idiomatic": ""
  },
  "s0130": {
    "chinese": "天戒若曰，既失眾，不可急暴；",
    "literal": "",
    "idiomatic": ""
  },
  "s0131": {
    "chinese": "急暴，陰將持節陽以逐爾，去宮室而居外野矣。",
    "literal": "",
    "idiomatic": ""
  },
  "s0132": {
    "chinese": "昭不寤，而舉兵圍季氏，為季氏所敗，出奔于齊，遂死于外野。",
    "literal": "",
    "idiomatic": ""
  },
  "s0133": {
    "chinese": "董仲舒指略同。",
    "literal": "",
    "idiomatic": ""
  },
  "s0134": {
    "chinese": "景帝三年十一月，有白頸烏與黑烏群鬥楚國呂縣，白頸不勝，墮泗水中，死者數千。",
    "literal": "",
    "idiomatic": ""
  },
  "s0135": {
    "chinese": "劉向以為近白黑祥也。",
    "literal": "",
    "idiomatic": ""
  },
  "s0136": {
    "chinese": "時楚王戊暴逆無道，刑辱申公，與吳王謀反。",
    "literal": "",
    "idiomatic": ""
  },
  "s0137": {
    "chinese": "烏群鬥者，師戰之象也。",
    "literal": "",
    "idiomatic": ""
  },
  "s0138": {
    "chinese": "白頸者小，明小者敗也。",
    "literal": "",
    "idiomatic": ""
  },
  "s0139": {
    "chinese": "墮於水者，將死水地。",
    "literal": "",
    "idiomatic": ""
  },
  "s0140": {
    "chinese": "王戊不寤，遂舉兵應吳，與漢大戰，兵敗而走，至於丹徒，為越人所斬，墮死於水之效也。",
    "literal": "",
    "idiomatic": ""
  },
  "s0141": {
    "chinese": "京房易傳曰：「逆親親，厥妖白黑烏鬥於國。」",
    "literal": "",
    "idiomatic": ""
  },
  "s0142": {
    "chinese": "昭帝時有鵜鶘或曰禿鶖，集昌邑王殿下，王使人射殺之。",
    "literal": "",
    "idiomatic": ""
  },
  "s0143": {
    "chinese": "劉向以為水鳥色青，青祥也。",
    "literal": "",
    "idiomatic": ""
  },
  "s0144": {
    "chinese": "時王馳騁無度，慢侮大臣，不敬至尊，有服妖之象，故青祥見也。",
    "literal": "",
    "idiomatic": ""
  },
  "s0145": {
    "chinese": "野鳥入處，宮室將空。",
    "literal": "",
    "idiomatic": ""
  },
  "s0146": {
    "chinese": "王不寤，卒以亡。",
    "literal": "",
    "idiomatic": ""
  },
  "s0147": {
    "chinese": "京房易傳曰：「辟退有德，厥咎狂，厥妖水鳥集于國中。」",
    "literal": "",
    "idiomatic": ""
  },
  "s0148": {
    "chinese": "鴻嘉二年三月，博士行大射禮，有飛雉集于庭，歷階登堂而雊。",
    "literal": "",
    "idiomatic": ""
  },
  "s0149": {
    "chinese": "後雉又集太常、宗正、丞相、御史大夫、大司馬車騎將軍之府，又集未央宮承明殿屋上。",
    "literal": "",
    "idiomatic": ""
  },
  "s0150": {
    "chinese": "時大司馬車騎將軍王音、待詔寵等上言：「天地之氣，以類相應，譴告人君，甚微而著。",
    "literal": "",
    "idiomatic": ""
  }
}