{
  "s0251": {
    "chinese": "南方謂之短弧，近射妖，死亡之象也。",
    "literal": "",
    "idiomatic": ""
  },
  "s0252": {
    "chinese": "時嚴將取齊之淫女，故蜮至。",
    "literal": "",
    "idiomatic": ""
  },
  "s0253": {
    "chinese": "天戒若曰，勿取齊女，將生淫惑篡弒之禍。",
    "literal": "",
    "idiomatic": ""
  },
  "s0254": {
    "chinese": "嚴不寤，遂取之。",
    "literal": "",
    "idiomatic": ""
  },
  "s0255": {
    "chinese": "入後淫於二叔，二叔以死，兩子見弒，夫人亦誅。",
    "literal": "",
    "idiomatic": ""
  },
  "s0256": {
    "chinese": "劉歆以為蜮，盛暑所生，非自越來也。",
    "literal": "",
    "idiomatic": ""
  },
  "s0257": {
    "chinese": "京房易傳曰：「忠臣進善君不試，厥咎國生蜮。」",
    "literal": "",
    "idiomatic": ""
  },
  "s0258": {
    "chinese": "史記魯哀公時，有隼集于陳廷而死，楛矢貫之，石砮，長尺有咫。",
    "literal": "",
    "idiomatic": ""
  },
  "s0259": {
    "chinese": "陳閔公使使問仲尼，仲尼曰：「",
    "literal": "",
    "idiomatic": ""
  },
  "s0260": {
    "chinese": "隼之來遠矣！",
    "literal": "",
    "idiomatic": ""
  },
  "s0261": {
    "chinese": "昔武王克商，通道百蠻，使各以方物來貢，肅慎貢楛矢，石砮長尺有咫。",
    "literal": "",
    "idiomatic": ""
  },
  "s0262": {
    "chinese": "先王分異姓以遠方職，使毋忘服，故分陳以肅慎矢。」",
    "literal": "",
    "idiomatic": ""
  },
  "s0263": {
    "chinese": "試求之故府，果得之。",
    "literal": "",
    "idiomatic": ""
  },
  "s0264": {
    "chinese": "劉向以為隼近黑祥，貪暴類也；",
    "literal": "",
    "idiomatic": ""
  },
  "s0265": {
    "chinese": "矢貫之，近射妖也；",
    "literal": "",
    "idiomatic": ""
  },
  "s0266": {
    "chinese": "死於廷，國亡表也。",
    "literal": "",
    "idiomatic": ""
  },
  "s0267": {
    "chinese": "象陳眊亂，不服事周，而行貪暴，將致遠夷之禍，為所滅也。",
    "literal": "",
    "idiomatic": ""
  },
  "s0268": {
    "chinese": "是時中國齊晉、南夷吳楚為彊，陳交晉不親，附楚不固，數被二國之禍。",
    "literal": "",
    "idiomatic": ""
  },
  "s0269": {
    "chinese": "後楚有白公之亂，陳乘而侵之，卒為楚所滅。",
    "literal": "",
    "idiomatic": ""
  },
  "s0270": {
    "chinese": "史記夏后氏之衰，有二龍止於夏廷，而言「余，褒之二君也」。",
    "literal": "",
    "idiomatic": ""
  },
  "s0271": {
    "chinese": "夏帝卜殺之，去之，止之，莫吉；",
    "literal": "",
    "idiomatic": ""
  },
  "s0272": {
    "chinese": "卜請其漦而藏之，乃吉。",
    "literal": "",
    "idiomatic": ""
  },
  "s0273": {
    "chinese": "於是布幣策告之。",
    "literal": "",
    "idiomatic": ""
  },
  "s0274": {
    "chinese": "龍亡而漦在，乃櫝去之。",
    "literal": "",
    "idiomatic": ""
  },
  "s0275": {
    "chinese": "其後夏亡，傳櫝於殷周，三代莫發，至厲王末，發而觀之，漦流于廷，不可除也。",
    "literal": "",
    "idiomatic": ""
  },
  "s0276": {
    "chinese": "厲王使婦人臝而譟之，漦化為玄黿，入後宮。",
    "literal": "",
    "idiomatic": ""
  },
  "s0277": {
    "chinese": "處妾遇之而孕，生子，懼而棄之。",
    "literal": "",
    "idiomatic": ""
  },
  "s0278": {
    "chinese": "宣王立，女童謠曰：「览弧萁服，實亡周國。」",
    "literal": "",
    "idiomatic": ""
  },
  "s0279": {
    "chinese": "後有夫婦鬻是器者，宣王使執而僇之。",
    "literal": "",
    "idiomatic": ""
  },
  "s0280": {
    "chinese": "既去，見處妾所棄妖子，聞其夜號，哀而收之，遂亡奔褒。",
    "literal": "",
    "idiomatic": ""
  },
  "s0281": {
    "chinese": "後褒人有罪，入妖子以贖，是為褒姒，幽王見而愛之，生子伯服。",
    "literal": "",
    "idiomatic": ""
  },
  "s0282": {
    "chinese": "王廢申后及太子宜咎，而立褒姒、伯服代之。",
    "literal": "",
    "idiomatic": ""
  },
  "s0283": {
    "chinese": "廢后之父申侯與繒西畎戎共攻殺幽王。",
    "literal": "",
    "idiomatic": ""
  },
  "s0284": {
    "chinese": "《詩》曰：「赫赫宗周，褒姒醤之。」",
    "literal": "",
    "idiomatic": ""
  },
  "s0285": {
    "chinese": "劉向以為夏后季世，周之幽、厲，皆誖亂逆天，故有龍黿之怪，近龍蛇孽也。",
    "literal": "",
    "idiomatic": ""
  },
  "s0286": {
    "chinese": "漦，血也，一曰沫也。",
    "literal": "",
    "idiomatic": ""
  },
  "s0287": {
    "chinese": "览弧，桑弓也。",
    "literal": "",
    "idiomatic": ""
  },
  "s0288": {
    "chinese": "萁服，蓋以萁草為箭服，近射妖也。",
    "literal": "",
    "idiomatic": ""
  },
  "s0289": {
    "chinese": "女童謠者，禍將生於女，國以兵寇亡也。",
    "literal": "",
    "idiomatic": ""
  },
  "s0290": {
    "chinese": "左氏傳昭公十九年，龍鬥於鄭時門之外洧淵。",
    "literal": "",
    "idiomatic": ""
  },
  "s0291": {
    "chinese": "劉向以為近龍孽也。",
    "literal": "",
    "idiomatic": ""
  },
  "s0292": {
    "chinese": "鄭以小國攝乎晉楚之間，重以彊吳，鄭當其衝，不能修德，將鬥三國，以自危亡。",
    "literal": "",
    "idiomatic": ""
  },
  "s0293": {
    "chinese": "是時子產任政，內惠於民，外善辭令，以交三國，鄭卒亡患，能以德消變之效也。",
    "literal": "",
    "idiomatic": ""
  },
  "s0294": {
    "chinese": "京房易傳曰：「眾心不安，厥妖龍鬥。」",
    "literal": "",
    "idiomatic": ""
  },
  "s0295": {
    "chinese": "惠帝二年正月癸酉旦，有兩龍見於蘭陵廷東里溫陵井中，至乙亥夜去。",
    "literal": "",
    "idiomatic": ""
  },
  "s0296": {
    "chinese": "劉向以為龍貴象而困於庶人井中，象諸侯將有幽執之禍。",
    "literal": "",
    "idiomatic": ""
  },
  "s0297": {
    "chinese": "其後呂太后幽殺三趙王，諸呂亦終誅滅。",
    "literal": "",
    "idiomatic": ""
  },
  "s0298": {
    "chinese": "京房易傳曰：「有德遭害，厥妖龍見井中。」",
    "literal": "",
    "idiomatic": ""
  },
  "s0299": {
    "chinese": "又曰：「行刑暴惡，黑龍從井出。」",
    "literal": "",
    "idiomatic": ""
  },
  "s0300": {
    "chinese": "左氏傳魯嚴公時有內蛇與外蛇鬥鄭南門中，內蛇死。",
    "literal": "",
    "idiomatic": ""
  }
}