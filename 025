{
  "metadata": {
    "book": "shiji",
    "chapter": "024",
    "file": "data/shiji/024.json"
  },
  "sentences": [
    {
      "id": "s0001",
      "chinese": "太史公曰：余每讀虞書，至於君臣相敕，維是几安，而股肱不良，萬事墮壞，未嘗不流涕也。",
      "literal": "",
      "idiomatic": ""
    },
    {
      "id": "s0002",
      "chinese": "成王作頌，推己懲艾，悲彼家難，可不謂戰戰恐懼，善守善終哉？",
      "literal": "",
      "idiomatic": ""
    },
    {
      "id": "s0003",
      "chinese": "君子不為約則修德，滿則棄禮，佚能思初，安能惟始，沐浴膏澤而歌詠勤苦，非大德誰能如斯！",
      "literal": "",
      "idiomatic": ""
    },
    {
      "id": "s0004",
      "chinese": "傳曰「治定功成，禮樂乃興」。",
      "literal": "",
      "idiomatic": ""
    },
    {
      "id": "s0005",
      "chinese": "海內人道益深，其德益至，所樂者益異。",
      "literal": "",
      "idiomatic": ""
    },
    {
      "id": "s0006",
      "chinese": "滿而不損則溢，盈而不持則傾。",
      "literal": "",
      "idiomatic": ""
    },
    {
      "id": "s0007",
      "chinese": "凡作樂者，所以節樂。",
      "literal": "",
      "idiomatic": ""
    },
    {
      "id": "s0008",
      "chinese": "君子以謙退為禮，以損減為樂，樂其如此也。",
      "literal": "",
      "idiomatic": ""
    },
    {
      "id": "s0009",
      "chinese": "以為州異國殊，情習不同，故博采風俗，協比聲律，以補短移化，助流政教。",
      "literal": "",
      "idiomatic": ""
    },
    {
      "id": "s0010",
      "chinese": "天子躬於明堂臨觀，而萬民咸蕩滌邪穢，斟酌飽滿，以飾厥性。",
      "literal": "",
      "idiomatic": ""
    },
    {
      "id": "s0011",
      "chinese": "故云雅頌之音理而民正，嘄噭之聲興而士奮，鄭衛之曲動而心淫。",
      "literal": "",
      "idiomatic": ""
    },
    {
      "id": "s0012",
      "chinese": "及其調和諧合，鳥獸盡感，而況懷五常，含好惡，自然之勢也？",
      "literal": "",
      "idiomatic": ""
    },
    {
      "id": "s0013",
      "chinese": "治道虧缺而鄭音興起，封君世辟，名顯鄰州，爭以相高。",
      "literal": "",
      "idiomatic": ""
    },
    {
      "id": "s0014",
      "chinese": "自仲尼不能與齊優遂容於魯，雖退正樂以誘世，作五章以剌時，猶莫之化。",
      "literal": "",
      "idiomatic": ""
    },
    {
      "id": "s0015",
      "chinese": "陵遲以至六國，流沔沈佚，遂往不返，卒於喪身滅宗，并國於秦。",
      "literal": "",
      "idiomatic": ""
    },
    {
      "id": "s0016",
      "chinese": "秦二世尤以為娛。",
      "literal": "",
      "idiomatic": ""
    },
    {
      "id": "s0017",
      "chinese": "丞相李斯進諫曰：「放棄詩書，極意聲色，祖伊所以懼也；",
      "literal": "",
      "idiomatic": ""
    },
    {
      "id": "s0018",
      "chinese": "輕積細過，恣心長夜，紂所以亡也。」",
      "literal": "",
      "idiomatic": ""
    },
    {
      "id": "s0019",
      "chinese": "趙高曰：「五帝、三王樂各殊名，示不相襲。",
      "literal": "",
      "idiomatic": ""
    },
    {
      "id": "s0020",
      "chinese": "上自朝廷，下至人民，得以接歡喜，合殷勤，非此和說不通，解澤不流，亦各一世之化，度時之樂，何必華山之騄耳而後行遠乎？」",
      "literal": "",
      "idiomatic": ""
    },
    {
      "id": "s0021",
      "chinese": "二世然之。",
      "literal": "",
      "idiomatic": ""
    },
    {
      "id": "s0022",
      "chinese": "高祖過沛詩三侯之章，令小兒歌之。",
      "literal": "",
      "idiomatic": ""
    },
    {
      "id": "s0023",
      "chinese": "高祖崩，令沛得以四時歌儛宗廟。",
      "literal": "",
      "idiomatic": ""
    },
    {
      "id": "s0024",
      "chinese": "孝惠、孝文、孝景無所增更，於樂府習常肄舊而已。",
      "literal": "",
      "idiomatic": ""
    },
    {
      "id": "s0025",
      "chinese": "至今上即位，作十九章，令侍中李延年次序其聲，拜為協律都尉。",
      "literal": "",
      "idiomatic": ""
    },
    {
      "id": "s0026",
      "chinese": "通一經之士不能獨知其辭，皆集會五經家，相與共講習讀之，乃能通知其意，多爾雅之文。",
      "literal": "",
      "idiomatic": ""
    },
    {
      "id": "s0027",
      "chinese": "漢家常以正月上辛祠太一甘泉，以昏時夜祠，到明而終。",
      "literal": "",
      "idiomatic": ""
    },
    {
      "id": "s0028",
      "chinese": "常有流星經於祠壇上。",
      "literal": "",
      "idiomatic": ""
    },
    {
      "id": "s0029",
      "chinese": "使僮男僮女七十人俱歌。",
      "literal": "",
      "idiomatic": ""
    },
    {
      "id": "s0030",
      "chinese": "春歌青陽，夏歌朱明，秋歌西暤，冬歌玄冥。",
      "literal": "",
      "idiomatic": ""
    },
    {
      "id": "s0031",
      "chinese": "世多有，故不論。",
      "literal": "",
      "idiomatic": ""
    },
    {
      "id": "s0032",
      "chinese": "又嘗得神馬渥洼水中，復次以為太一之歌。",
      "literal": "",
      "idiomatic": ""
    },
    {
      "id": "s0033",
      "chinese": "歌曲曰：「太一貢兮天馬下，霑赤汗兮沫流赭。",
      "literal": "",
      "idiomatic": ""
    },
    {
      "id": "s0034",
      "chinese": "騁容與兮跇萬里，今安匹兮龍為友。」",
      "literal": "",
      "idiomatic": ""
    },
    {
      "id": "s0035",
      "chinese": "後伐大宛得千里馬，馬名蒲梢，次作以為歌。",
      "literal": "",
      "idiomatic": ""
    },
    {
      "id": "s0036",
      "chinese": "歌詩曰：「天馬來兮從西極，經萬里兮歸有德。",
      "literal": "",
      "idiomatic": ""
    },
    {
      "id": "s0037",
      "chinese": "承靈威兮降外國，涉流沙兮四夷服。」",
      "literal": "",
      "idiomatic": ""
    },
    {
      "id": "s0038",
      "chinese": "中尉汲黯進曰：「凡王者作樂，上以承祖宗，下以化兆民。",
      "literal": "",
      "idiomatic": ""
    },
    {
      "id": "s0039",
      "chinese": "今陛下得馬，詩以為歌，協於宗廟，先帝百姓豈能知其音邪？」",
      "literal": "",
      "idiomatic": ""
    },
    {
      "id": "s0040",
      "chinese": "上默然不說。",
      "literal": "",
      "idiomatic": ""
    },
    {
      "id": "s0041",
      "chinese": "丞相公孫弘曰：「黯誹謗聖制，當族。」",
      "literal": "",
      "idiomatic": ""
    },
    {
      "id": "s0043",
      "chinese": "凡音之起，由人心生也。",
      "literal": "",
      "idiomatic": ""
    },
    {
      "id": "s0044",
      "chinese": "人心之動，物使之然也。",
      "literal": "",
      "idiomatic": ""
    },
    {
      "id": "s0045",
      "chinese": "感於物而動，故形於聲；",
      "literal": "",
      "idiomatic": ""
    },
    {
      "id": "s0046",
      "chinese": "聲相應，故生變；",
      "literal": "",
      "idiomatic": ""
    },
    {
      "id": "s0047",
      "chinese": "變成方，謂之音；",
      "literal": "",
      "idiomatic": ""
    },
    {
      "id": "s0048",
      "chinese": "比音而樂之，及干戚羽旄，謂之樂也。",
      "literal": "",
      "idiomatic": ""
    },
    {
      "id": "s0049",
      "chinese": "樂者，音之所由生也，其本在人心感於物也。",
      "literal": "",
      "idiomatic": ""
    },
    {
      "id": "s0050",
      "chinese": "是故其哀心感者，其聲噍以殺；",
      "literal": "",
      "idiomatic": ""
    },
    {
      "id": "s0051",
      "chinese": "其樂心感者，其聲啴以緩；",
      "literal": "",
      "idiomatic": ""
    }
  ]
}