{
  "meta": {
    "book": "shiji",
    "bookInfo": {
      "name": "Records of the Grand Historian",
      "chinese": "史記",
      "pinyin": "Shǐjì",
      "dynasty": "Xia to Han"
    },
    "chapter": "109",
    "url": "https://chinesenotes.com/shiji/shiji109.html",
    "title": {
      "zh": "《李將軍列傳》 Biography of General Li",
      "en": null,
      "raw": "《李將軍列傳》 Biography of General Li"
    },
    "sentenceCount": 180,
    "translatedCount": 0,
    "glossarySize": 12736,
    "scrapedAt": "2025-12-14T07:27:54.715Z"
  },
  "content": [
    {
      "type": "paragraph",
      "sentences": [
        {
          "id": "s0001",
          "zh": "李將軍廣者，隴西成紀人也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0002",
          "zh": "其先曰李信，秦時為將，逐得燕太子丹者也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0003",
          "zh": "故槐裏，徙成紀。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0004",
          "zh": "廣家世世受射。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0005",
          "zh": "孝文帝十四年，匈奴大入蕭關，而廣以良家子從軍擊胡，用善騎射，殺首虜多，為漢中郎。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0006",
          "zh": "廣從弟李蔡亦為郎，皆為武騎常侍，秩八百石。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0007",
          "zh": "嘗從行，有所衝陷折關及格猛獸，而文帝曰：「惜乎，子不遇時！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0008",
          "zh": "如令子當高帝時，萬戶侯豈足道哉！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0009",
          "zh": "」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0010",
          "zh": "及孝景初立，廣為隴西都尉，徙為騎郎將。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0011",
          "zh": "吳楚軍時，廣為驍騎都尉，從太尉亞夫擊吳楚軍，取旗，顯功名昌邑下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0012",
          "zh": "以梁王授廣將軍印，還，賞不行。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0013",
          "zh": "徙為上谷太守，匈奴日以合戰。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0014",
          "zh": "典屬國公孫昆邪為上泣曰：「李廣才氣，天下無雙，自負其能，數與虜敵戰，恐亡之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0015",
          "zh": "」於是乃徙為上郡太守。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0016",
          "zh": "後廣轉為邊郡太守，徙上郡。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0017",
          "zh": "嘗為隴西、北地、鴈門、代郡、雲中太守，皆以力戰為名。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0018",
          "zh": "匈奴大入上郡，天子使中貴人從廣勒習兵擊匈奴。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0019",
          "zh": "中貴人將騎數十縱，見匈奴三人，與戰。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0020",
          "zh": "三人還射，傷中貴人，殺其騎且盡。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0021",
          "zh": "中貴人走廣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0022",
          "zh": "廣曰：「是必射雕者也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0023",
          "zh": "」廣乃遂從百騎往馳三人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0024",
          "zh": "三人亡馬步行，行數十里。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0025",
          "zh": "廣令其騎張左右翼，而廣身自射彼三人者，殺其二人，生得一人，果匈奴射雕者也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0026",
          "zh": "已縛之上馬，望匈奴有數千騎，見廣，以為誘騎，皆驚，上山陳。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0027",
          "zh": "廣之百騎皆大恐，欲馳還走。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0028",
          "zh": "廣曰：「吾去大軍數十里，今如此以百騎走，匈奴追射我立盡。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0029",
          "zh": "今我留，匈奴必以我為大軍［之］誘（之），必不敢擊我。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0030",
          "zh": "」廣令諸騎曰：「前！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0031",
          "zh": "」前未到匈奴陳二里所，止，令曰：「皆下馬解鞍！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0032",
          "zh": "」其騎曰：「虜多且近，即有急，柰何？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0033",
          "zh": "」廣曰：「彼虜以我為走，今皆解鞍以示不走，用堅其意。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0034",
          "zh": "」於是胡騎遂不敢擊。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0035",
          "zh": "有白馬將出護其兵，李廣上馬與十餘騎奔射殺胡白馬將，而復還至其騎中，解鞍，令士皆縱馬臥。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0036",
          "zh": "是時會暮，胡兵終怪之，不敢擊。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0037",
          "zh": "夜半時，胡兵亦以為漢有伏軍於旁欲夜取之，胡皆引兵而去。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0038",
          "zh": "平旦，李廣乃歸其大軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0039",
          "zh": "大軍不知廣所之，故弗從。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0040",
          "zh": "居久之，孝景崩，武帝立，左右以為廣名將也，於是廣以上郡太守為未央衛尉，而程不識亦為長樂衛尉。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0041",
          "zh": "程不識故與李廣俱以邊太守將軍屯。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0042",
          "zh": "及出擊胡，而廣行無部伍行陳，就善水草屯，舍止，人人自便，不擊刀鬬以自衛，莫府省約文書籍事，然亦遠斥候，未嘗遇害。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0043",
          "zh": "程不識正部曲行伍營陳，擊刀鬬，士吏治軍簿至明，軍不得休息，然亦未嘗遇害。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0044",
          "zh": "不識曰：「李廣軍極簡易，然虜卒犯之，無以禁也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0045",
          "zh": "而其士卒亦佚樂，咸樂為之死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0046",
          "zh": "我軍雖煩擾，然虜亦不得犯我。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0047",
          "zh": "」是時漢邊郡李廣、程不識皆為名將，然匈奴畏李廣之略，士卒亦多樂從李廣而苦程不識。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0048",
          "zh": "程不識孝景時以數直諫為太中大夫。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0049",
          "zh": "為人廉，謹於文法。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0050",
          "zh": "後漢以馬邑城誘單于，使大軍伏馬邑旁谷，而廣為驍騎將軍，領屬護軍將軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0051",
          "zh": "是時單于覺之，去，漢軍皆無功。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0052",
          "zh": "其後四歲，廣以衛尉為將軍，出鴈門擊匈奴。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0053",
          "zh": "匈奴兵多，破敗廣軍，生得廣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0054",
          "zh": "單于素聞廣賢，令曰：「得李廣必生致之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0055",
          "zh": "」胡騎得廣，廣時傷病，置廣兩馬閒，絡而盛臥廣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0056",
          "zh": "行十餘里，廣詳死，睨其旁有一胡兒騎善馬，廣暫騰而上胡兒馬，因推墮兒，取其弓，鞭馬南馳數十里，復得其餘軍，因引而入塞。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0057",
          "zh": "匈奴捕者騎數百追之，廣行取胡兒弓，射殺追騎，以故得脫。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0058",
          "zh": "於是至漢，漢下廣吏。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0059",
          "zh": "吏當廣所失亡多，為虜所生得，當斬，贖為庶人。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0060",
          "zh": "頃之，家居數歲。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0061",
          "zh": "廣家與故潁陰侯孫屏野居藍田南山中射獵。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0062",
          "zh": "嘗夜從一騎出，從人田間飲。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0063",
          "zh": "還至霸陵亭，霸陵尉醉，呵止廣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0064",
          "zh": "廣騎曰：「故李將軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0065",
          "zh": "」尉曰：「今將軍尚不得夜行，何乃故也！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0066",
          "zh": "」止廣宿亭下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0067",
          "zh": "居無何，匈奴入殺遼西太守，敗韓將軍，後韓將軍徙右北平。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0068",
          "zh": "於是天子乃召拜廣為右北平太守。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0069",
          "zh": "廣即請霸陵尉與俱，至軍而斬之。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0070",
          "zh": "廣居右北平，匈奴聞之，號曰「漢之飛將軍」，避之數歲，不敢入右北平。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0071",
          "zh": "廣出獵，見草中石，以為虎而射之，中石沒鏃，視之石也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0072",
          "zh": "因復更射之，終不能復入石矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0073",
          "zh": "廣所居郡聞有虎，嘗自射之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0074",
          "zh": "及居右北平射虎，虎騰傷廣，廣亦竟射殺之。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0075",
          "zh": "廣廉，得賞賜輒分其麾下，飲食與士共之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0076",
          "zh": "終廣之身，為二千石四十餘年，家無餘財，終不言家產事。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0077",
          "zh": "廣為人長，猨臂，其善射亦天性也，雖其子孫他人學者，莫能及廣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0078",
          "zh": "廣訥口少言，與人居則畫地為軍陳，射闊狹以飲。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0079",
          "zh": "專以射為戲，竟死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0080",
          "zh": "廣之將兵，乏絕之處，見水，士卒不盡飲，廣不近水，士卒不盡食，廣不嘗食。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0081",
          "zh": "寬緩不苛，士以此愛樂為用。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0082",
          "zh": "其射，見敵急，非在數十步之內，度不中不發，發即應弦而倒。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0083",
          "zh": "用此，其將兵數困辱，其射猛獸亦為所傷云。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0084",
          "zh": "居頃之，石建卒，於是上召廣代建為郎中令。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0085",
          "zh": "元朔六年，廣復為後將軍，從大將軍軍出定襄，擊匈奴。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0086",
          "zh": "諸將多中首虜率，以功為侯者，而廣軍無功。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0087",
          "zh": "後二歲，廣以郎中令將四千騎出右北平，博望侯張騫將萬騎與廣俱，異道。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0088",
          "zh": "行可數百里，匈奴左賢王將四萬騎圍廣，廣軍士皆恐，廣乃使其子敢往馳之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0089",
          "zh": "敢獨與數十騎馳，直貫胡騎，出其左右而還，告廣曰：「胡虜易與耳。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0090",
          "zh": "」軍士乃安。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0091",
          "zh": "廣為圜陳外向，胡急擊之，矢下如雨。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0092",
          "zh": "漢兵死者過半，漢矢且盡。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0093",
          "zh": "廣乃令士持滿毋發，而廣身自以大黃射其裨將，殺數人，胡虜益解。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0094",
          "zh": "會日暮，吏士皆無人色，而廣意氣自如，益治軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0095",
          "zh": "軍中自是服其勇也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0096",
          "zh": "明日，復力戰，而博望侯軍亦至，匈奴軍乃解去。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0097",
          "zh": "漢軍罷，弗能追。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0098",
          "zh": "是時廣軍幾沒，罷歸。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0099",
          "zh": "漢法，博望侯留遲後期，當死，贖為庶人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0100",
          "zh": "廣軍功自如，無賞。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0101",
          "zh": "初，廣之從弟李蔡與廣俱事孝文帝。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0102",
          "zh": "景帝時，蔡積功勞至二千石。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0103",
          "zh": "孝武帝時，至代相。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0104",
          "zh": "以元朔五年為輕車將車，從大將軍擊右賢王，有功中率，封為樂安侯。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0105",
          "zh": "元狩二年中，代公孫弘為丞相。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0106",
          "zh": "蔡為人在下中，名聲出廣下甚遠，然廣不得爵邑，官不過九卿，而蔡為列侯，位至三公。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0107",
          "zh": "諸廣之軍吏及士卒或取封侯。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0108",
          "zh": "廣嘗與望氣王朔燕語，曰：「自漢擊匈奴而廣未嘗不在其中，而諸部校尉以下，才能不及中人，然以擊胡軍功取侯者數十人，而廣不為後人，然無尺寸之功以得封邑者，何也？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0109",
          "zh": "豈吾相不當侯邪？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0110",
          "zh": "且固命也？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0111",
          "zh": "」朔曰：「將軍自念，豈嘗有所恨乎？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0112",
          "zh": "」廣曰：「吾嘗為隴西守，羌嘗反，吾誘而降，降者八百餘人，吾詐而同日殺之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0113",
          "zh": "至今大恨獨此耳。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0114",
          "zh": "」朔曰：「禍莫大於殺已降，此乃將軍所以不得侯者也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0115",
          "zh": "」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0116",
          "zh": "後二歲，大將軍、驃騎將軍大出擊匈奴，廣數自請行。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0117",
          "zh": "天子以為老，弗許；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0118",
          "zh": "良久乃許之，以為前將軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0119",
          "zh": "是歲，元狩四年也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0120",
          "zh": "廣既從大將軍青擊匈奴，既出塞，青捕虜知單于所居，乃自以精兵走之，而令廣并於右將軍軍，出東道。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0121",
          "zh": "東道少回遠，而大軍行水草少，其勢不屯行。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0122",
          "zh": "廣自請曰：「臣部為前將軍，今大將軍乃徙令臣出東道，且臣結發而與匈奴戰，今乃一得當單于，臣願居前，先死單于。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0123",
          "zh": "」大將軍青亦陰受上誡，以為李廣老，數奇，毋令當單于，恐不得所欲。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0124",
          "zh": "而是時公孫敖新失侯，為中將軍從大將軍，大將軍亦欲使敖與俱當單于，故徙前將軍廣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0125",
          "zh": "廣時知之，固自辭於大將軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0126",
          "zh": "大將軍不聽，令長史封書與廣之莫府，曰：「急詣部，如書。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0127",
          "zh": "」廣不謝大將軍而起行，意甚慍怒而就部，引兵與右將軍食其合軍出東道。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0128",
          "zh": "軍亡導，或失道，後大將軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0129",
          "zh": "大將軍與單于接戰，單于遁走，弗能得而還。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0130",
          "zh": "南絕幕，遇前將軍、右將軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0131",
          "zh": "廣已見大將軍，還入軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0132",
          "zh": "大將軍使長史持糒醪遺廣，因問廣、食其失道狀，青欲上書報天子軍曲折。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0133",
          "zh": "廣未對，大將軍使長史急責廣之幕府對簿。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0134",
          "zh": "廣曰：「諸校尉無罪，乃我自失道。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0135",
          "zh": "吾今自上簿。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0136",
          "zh": "」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0137",
          "zh": "至莫府，廣謂其麾下曰；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0138",
          "zh": "「廣結發與匈奴大小七十餘戰，今幸從大將軍出接單于兵，而大將軍又徙廣部行回遠，而又迷失道，豈非天哉！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0139",
          "zh": "且廣年六十餘矣，終不能復對刀筆之吏。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0140",
          "zh": "」遂引刀自剄。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0141",
          "zh": "廣軍士大夫一軍皆哭。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0142",
          "zh": "百姓聞之，知與不知，無老壯皆為垂涕。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0143",
          "zh": "而右將軍獨下吏，當死，贖為庶人。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0144",
          "zh": "廣子三人，曰當戶、椒、敢，為郎。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0145",
          "zh": "天子與韓嫣戲，嫣少不遜，當戶擊嫣，嫣走。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0146",
          "zh": "於是天子以為勇。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0147",
          "zh": "當戶早死，拜椒為代郡太守，皆先廣死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0148",
          "zh": "當戶有遺腹子名陵。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0149",
          "zh": "廣死軍時，敢從驃騎將軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0150",
          "zh": "廣死明年，李蔡以丞相坐侵孝景園壖地，當下吏治，蔡亦自殺，不對獄，國除。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0151",
          "zh": "李敢以校尉從驃騎將軍擊胡左賢王，力戰，奪左賢王鼓旗，斬首多，賜爵關內侯，食邑二百戶，代廣為郎中令。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0152",
          "zh": "頃之，怨大將軍青之恨其父，乃擊傷大將軍，大將軍匿諱之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0153",
          "zh": "居無何，敢從上雍，至甘泉宮獵。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0154",
          "zh": "驃騎將軍去病與青有親，射殺敢。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0155",
          "zh": "去病時方貴幸，上諱云鹿觸殺之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0156",
          "zh": "居歲餘，去病死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0157",
          "zh": "而敢有女為太子中人，愛幸，敢男禹有寵於太子，然好利，李氏陵遲衰微矣。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0158",
          "zh": "李陵既壯，選為建章監，監諸騎。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0159",
          "zh": "善射，愛士卒。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0160",
          "zh": "天子以為李氏世將，而使將八百騎。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0161",
          "zh": "嘗深入匈奴二千餘里，過居延視地形，無所見虜而還。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0162",
          "zh": "拜為騎都尉，將丹陽楚人五千人，教射酒泉、張掖以屯衛胡。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0163",
          "zh": "數歲，天漢二年秋，貳師將軍李廣利將三萬騎擊匈奴右賢王於祁連天山，而使陵將其射士步兵五千人出居延北可千餘里，欲以分匈奴兵，毋令專走貳師也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0164",
          "zh": "陵既至期還，而單于以兵八萬圍擊陵軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0165",
          "zh": "陵軍五千人，兵矢既盡，士死者過半，而所殺傷匈奴亦萬餘人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0166",
          "zh": "且引且戰，連鬬八日，還未到居延百餘里，匈奴遮狹絕道，陵食乏而救兵不到，虜急擊招降陵。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0167",
          "zh": "陵曰：「無面目報陛下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0168",
          "zh": "」遂降匈奴。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0169",
          "zh": "其兵盡沒，餘亡散得歸漢者四百餘人。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0170",
          "zh": "單于既得陵，素聞其家聲，及戰又壯，乃以其女妻陵而貴之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0171",
          "zh": "漢聞，族陵母妻子。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0172",
          "zh": "自是之後，李氏名敗，而隴西之士居門下者皆用為恥焉。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0173",
          "zh": "太史公曰：傳曰：「其身正，不令而行；",
          "translations": [
            {
              "lang": "en",
              "text": "Source: Chinese Text Project http://ctext.org/shiji Partial translation adapted from Herbert J.",
              "translator": "Herbert J. Allen (1894)"
            }
          ]
        },
        {
          "id": "s0174",
          "zh": "其身不正，雖令不從。",
          "translations": [
            {
              "lang": "en",
              "text": "Allen's \"Ssŭma Ch'ien's Historical Records\" (Royal Asiatic Society,",
              "translator": "Herbert J. Allen (1894)"
            }
          ]
        },
        {
          "id": "s0175",
          "zh": "」其李將軍之謂也？",
          "translations": [
            {
              "lang": "en",
              "text": "1894).",
              "translator": "Herbert J. Allen (1894)"
            }
          ]
        },
        {
          "id": "s0176",
          "zh": "余睹李將軍悛悛如鄙人，口不能道辭。",
          "translations": [
            {
              "lang": "en",
              "text": "Dictionary cache status: not loaded Glossary and Other Vocabulary",
              "translator": "Herbert J. Allen (1894)"
            }
          ]
        },
        {
          "id": "s0177",
          "zh": "及死之日，天下知與不知，皆為盡哀。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0178",
          "zh": "彼其忠實心誠信於士大夫也？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0179",
          "zh": "諺曰「桃李不言，下自成蹊」。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0180",
          "zh": "此言雖小，可以諭大也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "Source: Chinese Text Project http://ctext.org/shiji Partial translation adapted from Herbert J. Allen's \"Ssŭma Ch'ien's Historical Records\" (Royal Asiatic Society, 1894). Dictionary cache status: not loaded Glossary and Other Vocabulary",
          "translator": "Herbert J. Allen (1894)"
        }
      ]
    }
  ]
}
