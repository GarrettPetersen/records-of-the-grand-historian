{
  "meta": {
    "book": "shiji",
    "bookInfo": {
      "name": "Records of the Grand Historian",
      "chinese": "史記",
      "pinyin": "Shǐjì",
      "dynasty": "Xia to Han"
    },
    "chapter": "085",
    "url": "https://chinesenotes.com/shiji/shiji085.html",
    "title": {
      "zh": "《呂不韋列傳》 Biography of Master Lü Buwei",
      "en": null,
      "raw": "《呂不韋列傳》 Biography of Master Lü Buwei"
    },
    "sentenceCount": 98,
    "translatedCount": 0,
    "glossarySize": 14406,
    "scrapedAt": "2025-12-15T05:59:10.997Z",
    "translators": [],
    "citation": null
  },
  "content": [
    {
      "type": "paragraph",
      "sentences": [
        {
          "id": "s0001",
          "zh": "呂不韋者，陽翟大賈人也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0002",
          "zh": "往來販賤賣貴，家累千金。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0003",
          "zh": "秦昭王四十年，太子死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0004",
          "zh": "其四十二年，以其次子安國君為太子。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0005",
          "zh": "安國君有子二十餘人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0006",
          "zh": "安國君有所甚愛姬，立以為正夫人，號曰華陽夫人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0007",
          "zh": "華陽夫人無子。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0008",
          "zh": "安國君中男名子楚，子楚母曰夏姬，毋愛。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0009",
          "zh": "子楚為秦質子於趙。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0010",
          "zh": "秦數攻趙，趙不甚禮子楚。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0011",
          "zh": "子楚，秦諸庶孽孫，質於諸侯，車乘進用不饒，居處困，不得意。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0012",
          "zh": "呂不韋賈邯鄲，見而憐之，曰「此奇貨可居」。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0013",
          "zh": "乃往見子楚，說曰：「吾能大子之門。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0014",
          "zh": "子楚笑曰：「且自大君之門，而乃大吾門！」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0015",
          "zh": "呂不韋曰：「子不知也，吾門待子門而大。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0016",
          "zh": "子楚心知所謂，乃引與坐，深語。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0017",
          "zh": "呂不韋曰：「秦王老矣，安國君得為太子。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0018",
          "zh": "竊聞安國君愛幸華陽夫人，華陽夫人無子，能立適嗣者獨華陽夫人耳。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0019",
          "zh": "今子兄弟二十餘人，子又居中，不甚見幸，久質諸侯。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0020",
          "zh": "即大王薨，安國君立為王，則子毋幾得與長子及諸子旦暮在前者爭為太子矣。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0021",
          "zh": "子楚曰：「然。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0022",
          "zh": "為之柰何？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0023",
          "zh": "呂不韋曰：「子貧，客於此，非有以奉獻於親及結賓客也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0024",
          "zh": "不韋雖貧，請以千金為子西游，事安國君及華陽夫人，立子為適嗣。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0025",
          "zh": "子楚乃頓首曰：「必如君策，請得分秦國與君共之。」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0027",
          "zh": "呂不韋乃以五百金與子楚，為進用，結賓客；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0028",
          "zh": "而復以五百金買奇物玩好，自奉而西游秦，求見華陽夫人姊，而皆以其物獻華陽夫人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0029",
          "zh": "因言子楚賢智，結諸侯賓客遍天下，常曰「楚也以夫人為天，日夜泣思太子及夫人」。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0030",
          "zh": "夫人大喜。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0031",
          "zh": "不韋因使其姊說夫人曰：「吾聞之，以色事人者，色衰而愛弛。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0032",
          "zh": "今夫人事太子，甚愛而無子，不以此時蚤自結於諸子中賢孝者，舉立以為適而子之，夫在則重尊，夫百歲之後，所子者為王，終不失勢，此所謂一言而萬世之利也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0033",
          "zh": "不以繁華時樹本，即色衰愛弛後，雖欲開一語，尚可得乎？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0034",
          "zh": "今子楚賢，而自知中男也，次不得為適，其母又不得幸，自附夫人，夫人誠以此時拔以為適，夫人則竟世有寵於秦矣。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0035",
          "zh": "華陽夫人以為然，承太子閒，從容言子楚質於趙者絕賢，來往者皆稱譽之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0036",
          "zh": "乃因涕泣曰：「妾幸得充後宮，不幸無子，願得子楚立以為適嗣，以託妾身。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0037",
          "zh": "安國君許之，乃與夫人刻玉符，約以為適嗣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0038",
          "zh": "安國君及夫人因厚餽遺子楚，而請呂不韋傅之，子楚以此名譽益盛於諸侯。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0039",
          "zh": "呂不韋取邯鄲諸姬絕好善舞者與居，知有身。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0040",
          "zh": "子楚從不韋飲，見而說之，因起為壽，請之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0041",
          "zh": "呂不韋怒，念業已破家為子楚，欲以釣奇，乃遂獻其姬。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0042",
          "zh": "姬自匿有身，至大期時，生子政。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0043",
          "zh": "子楚遂立姬為夫人。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0044",
          "zh": "秦昭王五十年，使王齮圍邯鄲，急，趙欲殺子楚。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0045",
          "zh": "子楚與呂不韋謀，行金六百斤予守者吏，得脫，亡赴秦軍，遂以得歸。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0046",
          "zh": "趙欲殺子楚妻子，子楚夫人趙豪家女也，得匿，以故母子竟得活。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0047",
          "zh": "秦昭王五十六年，薨，太子安國君立為王，華陽夫人為王后，子楚為太子。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0048",
          "zh": "趙亦奉子楚夫人及子政歸秦。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0049",
          "zh": "秦王立一年，薨，謚為孝文王。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0050",
          "zh": "太子子楚代立，是為莊襄王。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0051",
          "zh": "莊襄王所母華陽后為華陽太后，真母夏姬尊以為夏太后。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0052",
          "zh": "莊襄王元年，以呂不韋為丞相，封為文信侯，食河南雒陽十萬戶。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0053",
          "zh": "莊襄王即位三年，薨，太子政立為王，尊呂不韋為相國，號稱「仲父」。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0054",
          "zh": "秦王年少，太后時時竊私通呂不韋。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0055",
          "zh": "不韋家僮萬人。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0056",
          "zh": "當是時，魏有信陵君，楚有春申君，趙有平原君，齊有孟嘗君，皆下士喜賓客以相傾。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0057",
          "zh": "呂不韋以秦之彊，羞不如，亦招致士，厚遇之，至食客三千人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0058",
          "zh": "是時諸侯多辯士，如荀卿之徒，著書布天下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0059",
          "zh": "呂不韋乃使其客人人著所聞，集論以為八覽、六論、十二紀，二十餘萬言。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0060",
          "zh": "以為備天地萬物古今之事，號曰呂氏春秋。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0061",
          "zh": "布咸陽市門，懸千金其上，延諸侯游士賓客有能增損一字者予千金。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0062",
          "zh": "始皇帝益壯，太后淫不止。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0063",
          "zh": "呂不韋恐覺禍及己，乃私求大陰人嫪毐以為舍人，時縱倡樂，使毐以其陰關桐輪而行，令太后聞之，以啗太后。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0064",
          "zh": "太后聞，果欲私得之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0065",
          "zh": "呂不韋乃進嫪毐，詐令人以腐罪告之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0066",
          "zh": "不韋又陰謂太后曰：「可事詐腐，則得給事中。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0067",
          "zh": "太后乃陰厚賜主腐者吏，詐論之，拔其須眉為宦者，遂得侍太后。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0068",
          "zh": "太后私與通，絕愛之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0069",
          "zh": "有身，太后恐人知之，詐卜當避時，徙宮居雍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0070",
          "zh": "嫪毐常從，賞賜甚厚，事皆決於嫪毐。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0071",
          "zh": "嫪毐家僮數千人，諸客求宦為嫪毐舍人千餘人。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0072",
          "zh": "始皇七年，莊襄王母夏太后薨。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0073",
          "zh": "孝文王后曰華陽太后，與孝文王會葬壽陵。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0074",
          "zh": "夏太后子莊襄王葬芷陽，故夏太后獨別葬杜東，曰「東望吾子，西望吾夫。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0075",
          "zh": "後百年，旁當有萬家邑」。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0076",
          "zh": "始皇九年，有告嫪毐實非宦者，常與太后私亂，生子二人，皆匿之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0077",
          "zh": "與太后謀曰「王即薨，以子為後」。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0078",
          "zh": "於是秦王下吏治，具得情實，事連相國呂不韋。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0079",
          "zh": "九月，夷嫪毐三族，殺太后所生兩子，而遂遷太后於雍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0080",
          "zh": "諸嫪毐舍人皆沒其家而遷之蜀。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0081",
          "zh": "王欲誅相國，為其奉先王功大，及賓客辯士為游說者眾，王不忍致法。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0082",
          "zh": "秦王十年十月，免相國呂不韋。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0083",
          "zh": "及齊人茅焦說秦王，秦王乃迎太后於雍，歸復咸陽，而出文信侯就國河南。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0084",
          "zh": "歲餘，諸侯賓客使者相望於道，請文信侯。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0085",
          "zh": "秦王恐其為變，乃賜文信侯書曰：「君何功於秦？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0086",
          "zh": "秦封君河南，食十萬戶。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0087",
          "zh": "君何親於秦？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0088",
          "zh": "號稱仲父。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0089",
          "zh": "其與家屬徙處蜀！」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0090",
          "zh": "呂不韋自度稍侵，恐誅，乃飲酖而死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0091",
          "zh": "秦王所加怒呂不韋、嫪毐皆已死，乃皆復歸嫪毐舍人遷蜀者。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0092",
          "zh": "始皇十九年，太后薨，謚為帝太后，與莊襄王會葬茝陽。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0093",
          "zh": "太史公曰：不韋及嫪毐貴，封號文信侯。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0094",
          "zh": "人之告嫪毐，毐聞之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0095",
          "zh": "秦王驗左右，未發。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0096",
          "zh": "上之雍郊，毐恐禍起，乃與黨謀，矯太后璽發卒以反蘄年宮。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0097",
          "zh": "發吏攻毐，毐敗亡走，追斬之好畤，遂滅其宗。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0098",
          "zh": "而呂不韋由此絀矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0099",
          "zh": "孔子之所謂「聞」者，其呂子乎？",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    }
  ]
}