{
  "meta": {
    "book": "hanshu",
    "bookInfo": {
      "name": "Book of Han",
      "chinese": "漢書",
      "pinyin": "Hànshū",
      "dynasty": "Western Han"
    },
    "chapter": "046",
    "url": "https://chinesenotes.com/hanshu/hanshu046.html",
    "title": {
      "zh": "卷三十七 季布欒布田叔傳",
      "en": "Volume 37: Ji Bu, Luan Bu and Tian Shu",
      "raw": "卷三十七 季布欒布田叔傳 Volume 37: Ji Bu, Luan Bu and Tian Shu"
    },
    "sentenceCount": 146,
    "translatedCount": 3,
    "glossarySize": 17086,
    "scrapedAt": "2025-12-23T16:55:23.743Z",
    "translators": [
      {
        "name": "Herbert J. Allen (1894)",
        "paragraphs": 1,
        "sentences": 3
      }
    ],
    "citation": "Translation: Herbert J. Allen (1894)"
  },
  "content": [
    {
      "type": "paragraph",
      "sentences": [
        {
          "id": "s0001",
          "zh": "季布，楚人也，為任俠有名。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0002",
          "zh": "項籍使將兵，數窘漢王。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0003",
          "zh": "項籍滅，高祖購求布千金，敢有舍匿，罪三族。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0004",
          "zh": "布匿濮陽周氏，周氏曰：「漢求將軍急，跡且至臣家，能聽臣，臣敢進計；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0005",
          "zh": "即否，願先自剄。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0006",
          "zh": "布許之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0007",
          "zh": "乃髡鉗布，衣褐，置廣柳車中，并與其家僮數十人，之魯朱家所賣之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0008",
          "zh": "朱家心知其季布也，買置田舍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0009",
          "zh": "乃之雒陽見汝陰侯滕公，說曰：「季布何罪？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0010",
          "zh": "臣各為其主用，職耳。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0011",
          "zh": "項氏臣豈可盡誅邪？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0012",
          "zh": "今上始得天下，而以私怨求一人，何示不廣也！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0013",
          "zh": "且以季布之賢，漢求之急如此，此不北走胡，南走越耳。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0014",
          "zh": "夫忌壯士以資敵國，此伍子胥所以鞭荊平之墓也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0015",
          "zh": "君何不從容為上言之？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0016",
          "zh": "滕公心知朱家大俠，意布匿其所，乃許諾。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0017",
          "zh": "侍間，果言如朱家指。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0018",
          "zh": "上乃赦布。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0019",
          "zh": "當是時，諸公皆多布能摧剛為柔，朱家亦以此名聞當世。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0020",
          "zh": "布召見，謝，拜郎中。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0021",
          "zh": "孝惠時，為中郎將。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0022",
          "zh": "單于嘗為書嫚呂太后，太后怒，召諸將議之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0023",
          "zh": "上將軍樊噲曰：「臣願得十萬眾，橫行匈奴中。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0024",
          "zh": "諸將皆阿呂太后，以噲言為然。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0025",
          "zh": "布曰：「樊噲可斬也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0026",
          "zh": "夫以高帝兵三十餘萬，困於平城，噲時亦在其中。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0027",
          "zh": "今噲奈何以十萬眾橫行匈奴中，面謾！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0028",
          "zh": "且秦以事胡，陳勝等起。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0029",
          "zh": "今瘡痍未瘳，噲又面諛，欲搖動天下。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0030",
          "zh": "是時殿上皆恐，太后罷朝，遂不復議擊匈奴事。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0031",
          "zh": "布為河東守。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0032",
          "zh": "孝文時，人有言其賢，召欲以為御史大夫。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0033",
          "zh": "人又言其勇，使酒難近。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0034",
          "zh": "至，留邸一月，見罷。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0035",
          "zh": "布進曰：「臣待罪河東，陛下無故召臣，此人必有以臣欺陛下者。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0036",
          "zh": "今臣至，無所受事，罷去，此人必有毀臣者。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0037",
          "zh": "夫陛下以一人譽召臣，一人毀去臣，臣恐天下有識者聞之，有以窺陛下。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0038",
          "zh": "上默然，慚曰：「河東吾股肱郡，故特召君耳。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0039",
          "zh": "布之官。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0040",
          "zh": "辯士曹丘生數招權顧金錢，事貴人趙談等，與竇長君善。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0041",
          "zh": "布聞，寄書諫長君曰：「吾聞曹丘生非長者，勿與通。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0042",
          "zh": "及曹丘生歸，欲得書請布。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0043",
          "zh": "竇長君曰：「季將軍不說足下，足下無往。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0044",
          "zh": "固請書，遂行。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0045",
          "zh": "使人先發書，布果大怒，待曹丘。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0046",
          "zh": "曹丘至，則揖布曰：「楚人諺曰『得黃金百，不如得季布諾』，足下何以得此聲梁楚之間哉？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0047",
          "zh": "且僕與足下俱楚人，使僕游揚足下名於天下，顧不美乎？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0048",
          "zh": "何足下距僕之深也！」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0049",
          "zh": "布乃大說。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0050",
          "zh": "引入，留數月，為上客，厚送之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0051",
          "zh": "布名所以益聞者，曹丘揚之也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0052",
          "zh": "布弟季心氣蓋關中，遇人恭謹，為任俠，方數千里，士爭為死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0053",
          "zh": "嘗殺人，亡吳，從爰絲匿，長事爰絲，弟畜灌夫、籍福之屬。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0054",
          "zh": "嘗為中司馬，中尉郅都不敢加。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0055",
          "zh": "少年多時時竊借其名以行。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0056",
          "zh": "當是時，季心以勇，布以諾，聞關中。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0057",
          "zh": "布母弟丁公，為項羽將，逐窘高祖彭城西。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0058",
          "zh": "短兵接，漢王急，顧謂丁公曰：「兩賢豈相厄哉！」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0059",
          "zh": "丁公引兵而還。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0060",
          "zh": "及項王滅，丁公謁見高祖，以丁公徇軍中，曰：「丁公為項王臣不忠，使項王失天下者也。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0061",
          "zh": "遂斬之，曰：「使後為人臣無傚丁公也！」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0062",
          "zh": "欒布，梁人也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0063",
          "zh": "彭越為家人時，嘗與布游，窮困，賣庸於齊，為酒家保。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0064",
          "zh": "數歲別去，而布為人所略，賣為奴於燕。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0065",
          "zh": "為其主家報仇，燕將臧荼舉以為都尉。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0066",
          "zh": "荼為燕王，布為將。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0067",
          "zh": "及荼反，漢擊燕，虜布。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0068",
          "zh": "梁王彭越聞之，乃言上，請贖布為梁大夫。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0069",
          "zh": "使於齊，未反，漢召彭越責以謀反，夷三族，梟首雒陽，下詔有收視者輒捕之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0070",
          "zh": "布還，奏事彭越頭下，祠而哭之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0071",
          "zh": "吏捕以聞。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0072",
          "zh": "上召布罵曰：「若與彭越反邪？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0073",
          "zh": "吾禁人勿收，若獨祠而哭之，與反明矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0074",
          "zh": "趣亨之。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0075",
          "zh": "方提趨湯，顧曰：「願一言而死。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0076",
          "zh": "上曰：「何言？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0077",
          "zh": "布曰：「方上之困彭城，敗滎陽、成皋間，項王所以不能遂西，徒以彭王居梁地，與漢合從苦楚也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0078",
          "zh": "當是之時，彭王壹顧，與楚則漢破，與漢則楚破。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0079",
          "zh": "且垓下之會，微彭王，項氏不亡。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0080",
          "zh": "天下已定，彭王剖符受封，亦欲傳之萬世。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0081",
          "zh": "今漢壹徵兵於梁，彭王病不行，而疑以為反。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0082",
          "zh": "反形未見，以苛細誅之，臣恐功臣人人自危也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0083",
          "zh": "今彭王已死，臣生不如死，請就亨。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0084",
          "zh": "上乃釋布，拜為都尉。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0085",
          "zh": "孝文時，為燕相，至將軍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0086",
          "zh": "布稱曰：「窮困不能辱身，非人也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0087",
          "zh": "富貴不能快意，非賢也。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0088",
          "zh": "於是嘗有德，厚報之；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0089",
          "zh": "有怨，必以法滅之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0090",
          "zh": "吳楚反時，以功封為鄃侯，復為燕相。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0091",
          "zh": "燕齊之間皆為立社，號曰欒公社。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0092",
          "zh": "布薨，子賁嗣侯，孝武時坐為太常犧牲不如令，國除。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0093",
          "zh": "田叔，趙陘城人也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0094",
          "zh": "其先，齊田氏也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0095",
          "zh": "叔好劍，學黃老術於樂鉅公。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0096",
          "zh": "為人廉直，喜任俠。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0097",
          "zh": "游諸公，趙人舉之趙相趙午，言之趙王張敖，以為郎中。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0098",
          "zh": "數歲，趙王賢之，未及遷。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0099",
          "zh": "會趙午、貫高等謀弒上，事發覺，漢下詔捕趙王及群臣反者。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0100",
          "zh": "趙有敢隨王，罪三族。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0101",
          "zh": "唯田叔、孟舒等十餘人赭衣自髡鉗，隨王至長安。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0102",
          "zh": "趙王敖事白，得出，廢王為宣平侯，乃進言叔等十人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0103",
          "zh": "上召見，與語，漢廷臣無能出其右者。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0104",
          "zh": "上說，盡拜為郡守、諸侯相。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0105",
          "zh": "叔為漢中守十餘年。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0106",
          "zh": "孝文帝初立，召叔問曰：「公知天下長者乎？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0107",
          "zh": "對曰：「臣何足以知之！」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0108",
          "zh": "上曰：「公長者，宜知之。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0109",
          "zh": "叔頓首曰：「故雲中守孟舒，長者也。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0110",
          "zh": "是時孟舒坐虜大入雲中免。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0111",
          "zh": "上曰：「先帝置孟舒雲中十餘年矣，虜常一入，孟舒不能堅守，無故士卒戰死者數百人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0112",
          "zh": "長者固殺人乎？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0113",
          "zh": "叔叩頭曰：「夫貫高等謀反，天子下明詔，趙有敢隨張王者罪三族，然孟舒自髡鉗，隨張王，以身死之，豈自知為雲中守哉！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0114",
          "zh": "漢與楚相距，士卒罷敝，而匈奴冒頓新服北夷，來為邊寇，孟舒知士卒罷敝，不忍出言，士爭臨城死敵，如子為父，以故死者數百人，孟舒豈敺之哉！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0115",
          "zh": "是乃孟舒所以為長者。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0116",
          "zh": "於是上曰：「賢哉孟舒！」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0117",
          "zh": "復召以為雲中守。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0118",
          "zh": "後數歲，叔坐法失官。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0119",
          "zh": "梁孝王使人殺漢議臣爰盎，景帝召叔案梁，具得其事。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0120",
          "zh": "還報，上曰：「梁有之乎？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0121",
          "zh": "對曰：「有之。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0122",
          "zh": "「事安在？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0123",
          "zh": "叔曰：「上無以梁事為問也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0124",
          "zh": "今梁王不伏誅，是廢漢法也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0125",
          "zh": "如其伏誅，太后食不甘味，臥不安席，此憂在陛下。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0126",
          "zh": "於是上大賢之，以為魯相。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0127",
          "zh": "相初至官，民以王取其財物自言者百餘人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0128",
          "zh": "叔取其渠率二千人笞，怒之曰：「王非汝主邪？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0129",
          "zh": "何敢自言主！」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0130",
          "zh": "魯王聞之，大慚，發中府錢，使相償之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0131",
          "zh": "相曰：「王自使人償之，不爾，是王為惡而相為善也。」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0132",
          "zh": "魯王好獵，相常從入苑中，王輒休相就館。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0133",
          "zh": "相常暴坐苑外，終不休，曰：「吾王暴露，獨何為舍？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0134",
          "zh": "王以故不大出遊。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0135",
          "zh": "數年以官卒，魯以百金祠，少子仁不受，曰：「義不傷先人名。」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0136",
          "zh": "仁以壯勇為衛將軍舍人，數從擊匈奴。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0137",
          "zh": "衛將軍進言仁為郎中，至二千石、丞相長史，失官。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0138",
          "zh": "後使刺三河，還，奏事稱意，拜為京輔都尉。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0139",
          "zh": "月餘，遷司直。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0140",
          "zh": "數歲，戾太子舉兵，仁部閉城門，令太子得亡，坐縱反者族。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0141",
          "zh": "贊曰：以項羽之氣，而季布以勇顯名楚，身履軍搴旗者數矣，可謂壯士。",
          "translations": [
            {
              "lang": "en",
              "text": "Chinese text: This work was published before January 1,",
              "translator": "Herbert J. Allen (1894)"
            }
          ]
        },
        {
          "id": "s0142",
          "zh": "及至困厄奴僇，苟活而不變，何也？",
          "translations": [
            {
              "lang": "en",
              "text": "1923,",
              "translator": "Herbert J. Allen (1894)"
            }
          ]
        },
        {
          "id": "s0143",
          "zh": "彼自負其材，受辱不羞，欲有所用其未足也，故終為漢名將。",
          "translations": [
            {
              "lang": "en",
              "text": "and is in the",
              "translator": "Herbert J. Allen (1894)"
            }
          ]
        },
        {
          "id": "s0144",
          "zh": "賢者誠重其死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0145",
          "zh": "夫婢妾賤人，感概而自殺，非能勇也，其畫無俚之至耳。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0146",
          "zh": "欒布哭彭越，田叔隨張敖，赴死如歸，彼誠知所處，雖古烈士，何以加哉！",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "Chinese text: This work was published before January 1, 1923, and is in the",
          "translator": "Herbert J. Allen (1894)"
        }
      ]
    }
  ]
}