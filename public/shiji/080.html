<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>《樂毅列傳》 Biography of Yue Yi - 史記</title>
    <meta name="description" content="史記 (Records of the Grand Historian) - 《樂毅列傳》 Biography of Yue Yi">
    <link rel="icon" type="image/x-icon" href="../favicon.ico">
    <link rel="stylesheet" href="../styles.css">
    <link rel="canonical" href="https://24histories.com/shiji/080.html">
    
    <!-- Open Graph -->
    <meta property="og:title" content="《樂毅列傳》 Biography of Yue Yi - 史記">
    <meta property="og:description" content="史記 (Records of the Grand Historian) - 《樂毅列傳》 Biography of Yue Yi">
    <meta property="og:type" content="article">
    
    <!-- Structured Data -->
    <script type="application/ld+json">
{
  "@context": "https://schema.org",
  "@type": "Article",
  "headline": "《樂毅列傳》 Biography of Yue Yi",
  "author": {
    "@type": "Person",
    "name": "Sima Qian"
  },
  "inLanguage": [
    "zh",
    "en"
  ],
  "isPartOf": {
    "@type": "Book",
    "name": "史記",
    "author": {
      "@type": "Person",
      "name": "Sima Qian"
    }
  },
  "position": 80
}
    </script>
    
    <style>
      .static-content {
        max-width: 1400px;
        margin: 0 auto;
        padding: 2rem;
      }
      .paragraph-block {
        display: grid;
        grid-template-columns: 40px 1fr 40px;
        gap: 1rem;
        margin-bottom: 2rem;
        padding-bottom: 2rem;
        border-bottom: 1px solid #eee;
      }
      .paragraph-number {
        color: #999;
        font-size: 0.85rem;
        text-align: right;
        padding-top: 0.25rem;
      }
      .paragraph-content {
        display: grid;
        grid-template-columns: 1fr 1fr;
        gap: 2rem;
      }
      .chinese-text {
        font-size: 1.1rem;
        line-height: 1.8;
        color: #2c3e50;
      }
      .english-text {
        font-size: 1rem;
        line-height: 1.7;
        color: #34495e;
      }
      .cite-paragraph-btn {
        background: none;
        border: none;
        cursor: pointer;
        font-size: 1.2rem;
        opacity: 0.3;
        transition: opacity 0.2s;
        padding: 0;
        height: fit-content;
      }
      .cite-paragraph-btn:hover {
        opacity: 1;
      }
      .nav-btn {
        display: inline-block;
        padding: 0.5rem 1rem;
        border: 1px solid #dee2e6;
        border-radius: 4px;
        text-decoration: none;
        color: #1a5490;
        font-weight: 500;
        transition: all 0.2s ease;
      }
      .nav-btn:hover:not(.disabled) {
        background: #e3f2fd;
        border-color: #1a5490;
      }
      .nav-btn.disabled {
        color: #999;
        cursor: not-allowed;
        opacity: 0.5;
      }
      .translation-badge {
        display: inline-block;
        padding: 0.25rem 0.75rem;
        border-radius: 4px;
        font-size: 0.85rem;
        margin-left: 1rem;
      }
      .badge-complete {
        background: #d4edda;
        color: #155724;
      }
      .badge-partial {
        background: #fff3cd;
        color: #856404;
      }
      .table-row-block {
        margin-bottom: 2rem;
        padding-bottom: 2rem;
        border-bottom: 1px solid #eee;
      }
      .table-row-header {
        background: #f8f9fa;
        padding: 0.75rem 1rem;
        border-radius: 4px;
        margin-bottom: 1rem;
        font-weight: 600;
        color: #2c3e50;
        border-left: 4px solid #3498db;
      }
      .table-row-content {
        overflow-x: auto;
      }
      .tabular-content {
        margin: 2rem 0;
      }
      .tabular-content h3 {
        margin: 0 0 1rem 0;
        color: #2c3e50;
        font-size: 1.2rem;
      }
      .table-scroll {
        overflow-x: auto;
        max-height: 80vh;
      }
      .table-pair {
        display: grid;
        grid-template-columns: 1fr 1px 1fr;
        gap: 1rem;
      }
      .table-half {
        display: flex;
        flex-direction: column;
      }
      .table-half .table-title {
        margin-bottom: 1rem;
        color: #2c3e50;
        font-size: 1.1rem;
        font-weight: 600;
      }
      .genealogical-table {
        width: 100%;
        border-collapse: collapse;
        margin: 0;
        font-size: 0.85rem;
        min-width: 1200px;
      }
      .genealogical-table th {
        padding: 0.75rem 0.25rem;
        background: #2c3e50;
        color: white;
        font-weight: 600;
        text-align: center;
        border: 1px solid #dee2e6;
        position: sticky;
        top: 0;
        z-index: 10;
      }
      .genealogical-table td {
        padding: 0.5rem 0.25rem;
        border: 1px solid #dee2e6;
        vertical-align: top;
        text-align: center;
        min-height: 3rem;
      }
      .genealogical-table .table-cell {
        min-width: 80px;
        padding: 0.5rem;
      }
      .genealogical-table .empty-cell {
        background-color: #f8f9fa;
        border: 1px solid #dee2e6;
      }
      .genealogical-table th {
        background-color: #f8f9fa;
        font-weight: bold;
        border: 1px solid #dee2e6;
        padding: 8px;
        text-align: center;
        position: sticky;
        top: 0;
        z-index: 10;
      }
      .view-controls {
        display: flex;
        gap: 0.5rem;
      }
      .view-btn {
        padding: 0.5rem 1rem;
        border: 1px solid rgba(255,255,255,0.3);
        background: rgba(255,255,255,0.1);
        color: white;
        border-radius: 4px;
        cursor: pointer;
        font-size: 0.9rem;
        transition: all 0.2s;
      }
      .view-btn.active {
        background: rgba(255,255,255,0.2);
        border-color: rgba(255,255,255,0.5);
      }
      .view-btn:hover {
        background: rgba(255,255,255,0.15);
      }

      .tabular-content {
        margin: 2rem 0;
      }
      .table-container {
        display: none;
      }
      .tabular-content.show-both .chinese-table,
      .tabular-content.show-both .english-table,
      .tabular-content.show-chinese .chinese-table,
      .tabular-content.show-english .english-table {
        display: block;
        width: 100%;
        float: none;
      }
      .table-header-block {
        margin-bottom: 2rem;
        text-align: center;
      }
      .table-title {
        font-size: 1.5rem;
        color: #2c3e50;
        margin: 0;
        padding: 1rem 0;
        border-bottom: 2px solid #3498db;
      }
      .table-title .english-text {
        display: block;
        font-size: 1rem;
        color: #7f8c8d;
        font-weight: normal;
        margin-top: 0.25rem;
      }
      @media (max-width: 768px) {
        .paragraph-content {
          grid-template-columns: 1fr;
        }
        .paragraph-block {
          grid-template-columns: 30px 1fr 30px;
        }
        .genealogical-table .chinese-cell,
        .genealogical-table .english-cell {
          display: block;
          width: 100%;
        }
        .genealogical-table {
          margin-bottom: 1rem;
        }
      }
    </style>
</head>
<body>
    <header style="padding: 1.5rem 2rem;">
        <div style="max-width: 1400px; margin: 0 auto;">
            <div style="display: flex; justify-content: space-between; align-items: flex-start; flex-wrap: wrap; gap: 1rem;">
                <a href="../chapters.html?book=shiji" class="back-link" style="color: white; opacity: 0.9;">← Back to 史記</a>
                <div style="display: flex; gap: 1rem; align-items: center;">
                    <div class="view-controls">
                        <button class="view-btn active" data-view="both">Both</button>
                        <button class="view-btn" data-view="chinese">中文</button>
                        <button class="view-btn" data-view="english">English</button>
                    </div>
                    <button id="cite-chapter-btn" class="cite-btn" title="Cite this chapter">
                        📋 Cite
                    </button>
                </div>
            </div>
            <div class="chapter-title" style="border: none; padding: 0; margin-top: 1rem;">
                <h1 style="color: white; margin: 0; font-size: 1.8rem;">《樂毅列傳》 Biography of Yue Yi</h1>
                <div class="subtitle" style="color: rgba(255,255,255,0.8);">
                  Chapter 80 of 史記
                  <span class="translation-badge badge-partial">
                    Untranslated
                  </span>
                </div>
            </div>
        </div>
    </header>

    <main class="static-content">
        <div class="chapter-navigation" style="display: flex; justify-content: space-between; align-items: center; margin-bottom: 2rem; padding-bottom: 1rem; border-bottom: 1px solid #dee2e6;">
            <div>
                <a href="079.html" class="nav-btn prev-btn">← Previous Chapter</a>
            </div>
            <div style="color: #666; font-size: 0.9rem;">Chapter 80</div>
            <div>
                <a href="081.html" class="nav-btn next-btn">Next Chapter →</a>
            </div>
        </div>


        <div class="paragraph-block" data-paragraph="0">
          <div class="paragraph-number">1</div>
          <div class="paragraph-content">
            <div class="chinese-text">樂毅者，其先祖曰樂羊。樂羊為魏文侯將，伐取中山，魏文侯封樂羊以靈壽。樂羊死，葬於靈壽，其後子孫因家焉。中山復國，至趙武靈王時復滅中山，而樂氏後有樂毅。</div>
            
          </div>
          <button class="cite-paragraph-btn" data-paragraph="0" title="Cite this paragraph">📋</button>
        </div>
        <div class="paragraph-block" data-paragraph="1">
          <div class="paragraph-number">2</div>
          <div class="paragraph-content">
            <div class="chinese-text">樂毅賢，好兵，趙人舉之。及武靈王有沙丘之亂，乃去趙適魏。聞燕昭王以子之之亂而齊大敗燕，燕昭王怨齊，未嘗一日而忘報齊也。燕國小，辟遠，力不能制，於是屈身下士，先禮郭隗以招賢者。樂毅於是為魏昭王使於燕，燕王以客禮待之。樂毅辭讓，遂委質為臣，燕昭王以為亞卿，久之。</div>
            
          </div>
          <button class="cite-paragraph-btn" data-paragraph="1" title="Cite this paragraph">📋</button>
        </div>
        <div class="paragraph-block" data-paragraph="2">
          <div class="paragraph-number">3</div>
          <div class="paragraph-content">
            <div class="chinese-text">當是時，齊湣王彊，南敗楚相唐眛於重丘，西摧三晉於觀津，遂與三晉擊秦，助趙滅中山，破宋，廣地千餘里。與秦昭王爭重為帝，已而復歸之。諸侯皆欲背秦而服於齊。湣王自矜，百姓弗堪。於是燕昭王問伐齊之事。樂毅對曰：「齊，霸國之餘業也，地大人眾，未易獨攻也。王必欲伐之，莫如與趙及楚、魏。」於是使樂毅約趙惠文王，別使連楚、魏，令趙嚪說秦以伐齊之利。諸侯害齊湣王之驕暴，皆爭合從與燕伐齊。樂毅還報，燕昭王悉起兵，使樂毅為上將軍，趙惠文王以相國印授樂毅。樂毅於是并護趙、楚、韓、魏、燕之兵以伐齊，破之濟西。諸侯兵罷歸，而燕軍樂毅獨追，至于臨菑。齊湣王之敗濟西，亡走，保於莒。樂毅獨留徇齊，齊皆城守。樂毅攻入臨菑，盡取齊寶財物祭器輸之燕。燕昭王大說，親至濟上勞軍，行賞饗士，封樂毅於昌國，號為昌國君。於是燕昭王收齊鹵獲以歸，而使樂毅復以兵平齊城之不下者。</div>
            
          </div>
          <button class="cite-paragraph-btn" data-paragraph="2" title="Cite this paragraph">📋</button>
        </div>
        <div class="paragraph-block" data-paragraph="3">
          <div class="paragraph-number">4</div>
          <div class="paragraph-content">
            <div class="chinese-text">樂毅留徇齊五歲，下齊七十餘城，皆為郡縣以屬燕，唯獨莒、即墨未服。會燕昭王死，子立為燕惠王。惠王自為太子時嘗不快於樂毅，及即位，齊之田單聞之，乃縱反閒於燕，曰：「齊城不下者兩城耳。然所以不早拔者，聞樂毅與燕新王有隙，欲連兵且留齊，南面而王齊。齊之所患，唯恐他將之來。」於是燕惠王固已疑樂毅，得齊反閒，乃使騎劫代將，而召樂毅。樂毅知燕惠王之不善代之，畏誅，遂西降趙。趙封樂毅於觀津，號曰望諸君。尊寵樂毅以警動於燕、齊。</div>
            
          </div>
          <button class="cite-paragraph-btn" data-paragraph="3" title="Cite this paragraph">📋</button>
        </div>
        <div class="paragraph-block" data-paragraph="4">
          <div class="paragraph-number">5</div>
          <div class="paragraph-content">
            <div class="chinese-text">齊田單後與騎劫戰，果設詐誑燕軍，遂破騎劫於即墨下，而轉戰逐燕，北至河上，盡復得齊城，而迎襄王於莒，入于臨菑。</div>
            
          </div>
          <button class="cite-paragraph-btn" data-paragraph="4" title="Cite this paragraph">📋</button>
        </div>
        <div class="paragraph-block" data-paragraph="5">
          <div class="paragraph-number">6</div>
          <div class="paragraph-content">
            <div class="chinese-text">燕惠王後悔使騎劫代樂毅，以故破軍亡將失齊；又怨樂毅之降趙，恐趙用樂毅而乘燕之獘以伐燕。燕惠王乃使人讓樂毅，且謝之曰：「先王舉國而委將軍，將軍為燕破齊，報先王之讎，天下莫不震動，寡人豈敢一日而忘將軍之功哉！會先王棄群臣，寡人新即位，左右誤寡人。寡人之使騎劫代將軍，為將軍久暴露於外，故召將軍且休，計事。將軍過聽，以與寡人有隙，遂捐燕歸趙。將軍自為計則可矣，而亦何以報先王之所以遇將軍之意乎？」樂毅報遺燕惠王書曰：</div>
            
          </div>
          <button class="cite-paragraph-btn" data-paragraph="5" title="Cite this paragraph">📋</button>
        </div>
        <div class="paragraph-block" data-paragraph="6">
          <div class="paragraph-number">7</div>
          <div class="paragraph-content">
            <div class="chinese-text">臣不佞，不能奉承王命，以順左右之心，恐傷先王之明，有害足下之義，故遁逃走趙。今足下使人數之以罪，臣恐侍御者不察先王之所以畜幸臣之理，又不白臣之所以事先王之心，故敢以書對。</div>
            
          </div>
          <button class="cite-paragraph-btn" data-paragraph="6" title="Cite this paragraph">📋</button>
        </div>
        <div class="paragraph-block" data-paragraph="7">
          <div class="paragraph-number">8</div>
          <div class="paragraph-content">
            <div class="chinese-text">臣聞賢聖之君不以祿私親，其功多者賞之，其能當者處之。故察能而授官者，成功之君也；論行而結交者，立名之士也。臣竊觀先王之舉也，見有高世主之心，故假節於魏，以身得察於燕。先王過舉，廁之賓客之中，立之群臣之上，不謀父兄，以為亞卿。臣竊不自知，自以為奉令承教，可幸無罪，故受令而不辭。</div>
            
          </div>
          <button class="cite-paragraph-btn" data-paragraph="7" title="Cite this paragraph">📋</button>
        </div>
        <div class="paragraph-block" data-paragraph="8">
          <div class="paragraph-number">9</div>
          <div class="paragraph-content">
            <div class="chinese-text">先王命之曰：「我有積怨深怒於齊，不量輕弱，而欲以齊為事。」臣曰：「夫齊，霸國之餘業而最勝之遺事也。練於兵甲，習於戰攻。王若欲伐之，必與天下圖之。與天下圖之，莫若結於趙。且又淮北、宋地，楚魏之所欲也，趙若許而約四國攻之，齊可大破也。」先王以為然，具符節南使臣於趙。顧反命，起兵擊齊。以天之道，先王之靈，河北之地隨先王而舉之濟上。濟上之軍受命擊齊，大敗齊人。輕卒銳兵，長驅至國。齊王遁而走莒，僅以身免；珠玉財寶車甲珍器盡收入于燕。齊器設於寧臺，大呂陳於元英，故鼎反乎磿室，薊丘之植植於汶篁，自五伯已來，功未有及先王者也。先王以為慊於志，故裂地而封之，使得比小國諸侯。臣竊不自知，自以為奉命承教，可幸無罪，是以受命不辭。</div>
            
          </div>
          <button class="cite-paragraph-btn" data-paragraph="8" title="Cite this paragraph">📋</button>
        </div>
        <div class="paragraph-block" data-paragraph="9">
          <div class="paragraph-number">10</div>
          <div class="paragraph-content">
            <div class="chinese-text">臣聞賢聖之君，功立而不廢，故著於春秋；蚤知之士，名成而不毀，故稱於後世。若先王之報怨雪恥，夷萬乘之彊國，收八百歲之蓄積，及至棄群臣之日，餘教未衰，執政任事之臣，修法令，慎庶孽，施及乎萌隸，皆可以教後世。</div>
            
          </div>
          <button class="cite-paragraph-btn" data-paragraph="9" title="Cite this paragraph">📋</button>
        </div>
        <div class="paragraph-block" data-paragraph="10">
          <div class="paragraph-number">11</div>
          <div class="paragraph-content">
            <div class="chinese-text">臣聞之，善作者不必善成，善始者不必善終。昔伍子胥說聽於闔閭，而吳王遠跡至郢；夫差弗是也，賜之鴟夷而浮之江。吳王不寤先論之可以立功，故沈子胥而不悔；子胥不蚤見主之不同量，是以至於入江而不化。</div>
            
          </div>
          <button class="cite-paragraph-btn" data-paragraph="10" title="Cite this paragraph">📋</button>
        </div>
        <div class="paragraph-block" data-paragraph="11">
          <div class="paragraph-number">12</div>
          <div class="paragraph-content">
            <div class="chinese-text">夫免身立功，以明先王之跡，臣之上計也。離毀辱之誹謗，墮先王之名，臣之所大恐也。臨不測之罪，以幸為利，義之所不敢出也。</div>
            
          </div>
          <button class="cite-paragraph-btn" data-paragraph="11" title="Cite this paragraph">📋</button>
        </div>
        <div class="paragraph-block" data-paragraph="12">
          <div class="paragraph-number">13</div>
          <div class="paragraph-content">
            <div class="chinese-text">臣聞古之君子，交絕不出惡聲；忠臣去國，不絜其名。臣雖不佞，數奉教於君子矣。恐侍御者之親左右之說，不察疏遠之行，故敢獻書以聞，唯君王之留意焉。</div>
            
          </div>
          <button class="cite-paragraph-btn" data-paragraph="12" title="Cite this paragraph">📋</button>
        </div>
        <div class="paragraph-block" data-paragraph="13">
          <div class="paragraph-number">14</div>
          <div class="paragraph-content">
            <div class="chinese-text">於是燕王復以樂毅子樂閒為昌國君；而樂毅往來復通燕，燕、趙以為客卿。樂毅卒於趙。</div>
            
          </div>
          <button class="cite-paragraph-btn" data-paragraph="13" title="Cite this paragraph">📋</button>
        </div>
        <div class="paragraph-block" data-paragraph="14">
          <div class="paragraph-number">15</div>
          <div class="paragraph-content">
            <div class="chinese-text">樂閒居燕三十餘年，燕王喜用其相栗腹之計，欲攻趙，而問昌國君樂閒。樂閒曰：「趙，四戰之國也，其民習兵，伐之不可。」燕王不聽，遂伐趙。趙使廉頗擊之，大破栗腹之軍於鄗，禽栗腹、樂乘。樂乘者，樂閒之宗也。於是樂閒奔趙，趙遂圍燕。燕重割地以與趙和，趙乃解而去。</div>
            
          </div>
          <button class="cite-paragraph-btn" data-paragraph="14" title="Cite this paragraph">📋</button>
        </div>
        <div class="paragraph-block" data-paragraph="15">
          <div class="paragraph-number">16</div>
          <div class="paragraph-content">
            <div class="chinese-text">燕王恨不用樂閒，樂閒既在趙，乃遺樂閒書曰：「紂之時，箕子不用，犯諫不怠，以冀其聽；商容不達，身祇辱焉，以冀其變。及民志不入，獄囚自出，然後二子退隱。故紂負桀暴之累，二子不失忠聖之名。何者？其憂患之盡矣。今寡人雖愚，不若紂之暴也；燕民雖亂，不若殷民之甚也。室有語，不相盡，以告鄰里。二者，寡人不為君取也。」</div>
            
          </div>
          <button class="cite-paragraph-btn" data-paragraph="15" title="Cite this paragraph">📋</button>
        </div>
        <div class="paragraph-block" data-paragraph="16">
          <div class="paragraph-number">17</div>
          <div class="paragraph-content">
            <div class="chinese-text">樂閒、樂乘怨燕不聽其計，二人卒留趙。趙封樂乘為武襄君。</div>
            
          </div>
          <button class="cite-paragraph-btn" data-paragraph="16" title="Cite this paragraph">📋</button>
        </div>
        <div class="paragraph-block" data-paragraph="17">
          <div class="paragraph-number">18</div>
          <div class="paragraph-content">
            <div class="chinese-text">其明年，樂乘、廉頗為趙圍燕，燕重禮以和，乃解。後五歲，趙孝成王卒。襄王使樂乘代廉頗。廉頗攻樂乘，樂乘走，廉頗亡入魏。其後十六年而秦滅趙。</div>
            
          </div>
          <button class="cite-paragraph-btn" data-paragraph="17" title="Cite this paragraph">📋</button>
        </div>
        <div class="paragraph-block" data-paragraph="18">
          <div class="paragraph-number">19</div>
          <div class="paragraph-content">
            <div class="chinese-text">其後二十餘年，高帝過趙，問：「樂毅有後世乎？」對曰：「有樂叔。」高帝封之樂卿，號曰華成君。華成君，樂毅之孫也。而樂氏之族有樂瑕公、樂臣公，趙且為秦所滅，亡之齊高密。樂臣公善修黃帝、老子之言，顯聞於齊，稱賢師。</div>
            
          </div>
          <button class="cite-paragraph-btn" data-paragraph="18" title="Cite this paragraph">📋</button>
        </div>
        <div class="paragraph-block" data-paragraph="19">
          <div class="paragraph-number">20</div>
          <div class="paragraph-content">
            <div class="chinese-text">太史公曰：始齊之蒯通及主父偃讀樂毅之報燕王書，未嘗不廢書而泣也。樂臣公學黃帝、老子，其本師號曰河上丈人，不知其所出。河上丈人教安期生，安期生教毛翕公，毛翕公教樂瑕公，樂瑕公教樂臣公，樂臣公教蓋公。蓋公教於齊高密、膠西，為曹相國師。</div>
            
          </div>
          <button class="cite-paragraph-btn" data-paragraph="19" title="Cite this paragraph">📋</button>
        </div>

        <div class="chapter-navigation" style="display: flex; justify-content: space-between; align-items: center; margin-top: 3rem; padding-top: 2rem; border-top: 1px solid #dee2e6;">
            <div>
                <a href="079.html" class="nav-btn prev-btn">← Previous Chapter</a>
            </div>
            <div>
                <a href="../chapters.html?book=shiji" class="nav-btn">Back to Chapters</a>
            </div>
            <div>
                <a href="081.html" class="nav-btn next-btn">Next Chapter →</a>
            </div>
        </div>
    </main>

    <footer>
        <p><a href="../about.html">About</a> | Source text from <a href="https://chinesenotes.com" target="_blank">Chinese Notes</a> | <a href="../privacy.html">Privacy Policy</a></p>
    </footer>

    <!-- Citation Modal -->
    <div id="citation-modal" class="modal" style="display: none;">
        <div class="modal-content">
            <div class="modal-header">
                <h3 id="citation-title">Cite this Chapter</h3>
                <button class="modal-close" id="close-modal">&times;</button>
            </div>
            <div class="modal-body">
                <div class="citation-tabs">
                    <button class="citation-tab active" data-format="chicago">Chicago</button>
                    <button class="citation-tab" data-format="apa">APA</button>
                    <button class="citation-tab" data-format="mla">MLA</button>
                    <button class="citation-tab" data-format="bibtex">BibTeX</button>
                </div>
                <div class="citation-content">
                    <textarea id="citation-text" readonly></textarea>
                    <button id="copy-citation" class="btn-primary">Copy to Clipboard</button>
                </div>
            </div>
        </div>
    </div>

    <script type="module">
      // Embed chapter data for citations
      window.currentChapterData = {"meta":{"book":"shiji","bookInfo":{"name":"Records of the Grand Historian","chinese":"史記","pinyin":"Shǐjì","dynasty":"Xia to Han"},"chapter":"080","url":"https://chinesenotes.com/shiji/shiji080.html","title":{"zh":"《樂毅列傳》 Biography of Yue Yi","en":null,"raw":"《樂毅列傳》 Biography of Yue Yi"},"sentenceCount":121,"translatedCount":0,"glossarySize":14406,"scrapedAt":"2025-12-15T05:59:05.682Z","translators":[],"citation":null},"content":[{"type":"paragraph","sentences":[{"id":"s0001","zh":"樂毅者，其先祖曰樂羊。","translations":[{"lang":"en","text":"","translator":""}]},{"id":"s0002","zh":"樂羊為魏文侯將，伐取中山，魏文侯封樂羊以靈壽。","translations":[{"lang":"en","text":"","translator":""}]},{"id":"s0003","zh":"樂羊死，葬於靈壽，其後子孫因家焉。","translations":[{"lang":"en","text":"","translator":""}]},{"id":"s0004","zh":"中山復國，至趙武靈王時復滅中山，而樂氏後有樂毅。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0005","zh":"樂毅賢，好兵，趙人舉之。","translations":[{"lang":"en","text":"","translator":""}]},{"id":"s0006","zh":"及武靈王有沙丘之亂，乃去趙適魏。","translations":[{"lang":"en","text":"","translator":""}]},{"id":"s0007","zh":"聞燕昭王以子之之亂而齊大敗燕，燕昭王怨齊，未嘗一日而忘報齊也。","translations":[{"lang":"en","text":"","translator":""}]},{"id":"s0008","zh":"燕國小，辟遠，力不能制，於是屈身下士，先禮郭隗以招賢者。","translations":[{"lang":"en","text":"","translator":""}]},{"id":"s0009","zh":"樂毅於是為魏昭王使於燕，燕王以客禮待之。","translations":[{"lang":"en","text":"","translator":""}]},{"id":"s0010","zh":"樂毅辭讓，遂委質為臣，燕昭王以為亞卿，久之。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0011","zh":"當是時，齊湣王彊，南敗楚相唐眛於重丘，西摧三晉於觀津，遂與三晉擊秦，助趙滅中山，破宋，廣地千餘里。","translations":[{"lang":"en","text":"","translator":""}]},{"id":"s0012","zh":"與秦昭王爭重為帝，已而復歸之。","translations":[{"lang":"en","text":"","translator":""}]},{"id":"s0013","zh":"諸侯皆欲背秦而服於齊。","translations":[{"lang":"en","text":"","translator":""}]},{"id":"s0014","zh":"湣王自矜，百姓弗堪。","translations":[{"lang":"en","text":"","translator":""}]},{"id":"s0015","zh":"於是燕昭王問伐齊之事。","translations":[{"lang":"en","text":"","translator":""}]},{"id":"s0016","zh":"樂毅對曰：「齊，霸國之餘業也，地大人眾，未易獨攻也。","translations":[{"lang":"en","text":"","translator":""}]},{"id":"s0017","zh":"王必欲伐之，莫如與趙及楚、魏。」","translations":[{"lang":"en","text":"","translator":""}]},{"id":"s0018","zh":"於是使樂毅約趙惠文王，別使連楚、魏，令趙嚪說秦以伐齊之利。","translations":[{"lang":"en","text":"","translator":""}]},{"id":"s0019","zh":"諸侯害齊湣王之驕暴，皆爭合從與燕伐齊。","translations":[{"lang":"en","text":"","translator":""}]},{"id":"s0020","zh":"樂毅還報，燕昭王悉起兵，使樂毅為上將軍，趙惠文王以相國印授樂毅。","translations":[{"lang":"en","text":"","translator":""}]},{"id":"s0021","zh":"樂毅於是并護趙、楚、韓、魏、燕之兵以伐齊，破之濟西。","translations":[{"lang":"en","text":"","translator":""}]},{"id":"s0022","zh":"諸侯兵罷歸，而燕軍樂毅獨追，至于臨菑。","translations":[{"lang":"en","text":"","translator":""}]},{"id":"s0023","zh":"齊湣王之敗濟西，亡走，保於莒。","translations":[{"lang":"en","text":"","translator":""}]},{"id":"s0024","zh":"樂毅獨留徇齊，齊皆城守。","translations":[{"lang":"en","text":"","translator":""}]},{"id":"s0025","zh":"樂毅攻入臨菑，盡取齊寶財物祭器輸之燕。","translations":[{"lang":"en","text":"","translator":""}]},{"id":"s0026","zh":"燕昭王大說，親至濟上勞軍，行賞饗士，封樂毅於昌國，號為昌國君。","translations":[{"lang":"en","text":"","translator":""}]},{"id":"s0027","zh":"於是燕昭王收齊鹵獲以歸，而使樂毅復以兵平齊城之不下者。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0028","zh":"樂毅留徇齊五歲，下齊七十餘城，皆為郡縣以屬燕，唯獨莒、即墨未服。","translations":[{"lang":"en","text":"","translator":""}]},{"id":"s0029","zh":"會燕昭王死，子立為燕惠王。","translations":[{"lang":"en","text":"","translator":""}]},{"id":"s0030","zh":"惠王自為太子時嘗不快於樂毅，及即位，齊之田單聞之，乃縱反閒於燕，曰：「齊城不下者兩城耳。","translations":[{"lang":"en","text":"","translator":""}]},{"id":"s0031","zh":"然所以不早拔者，聞樂毅與燕新王有隙，欲連兵且留齊，南面而王齊。","translations":[{"lang":"en","text":"","translator":""}]},{"id":"s0032","zh":"齊之所患，唯恐他將之來。」","translations":[{"lang":"en","text":"","translator":""}]},{"id":"s0033","zh":"於是燕惠王固已疑樂毅，得齊反閒，乃使騎劫代將，而召樂毅。","translations":[{"lang":"en","text":"","translator":""}]},{"id":"s0034","zh":"樂毅知燕惠王之不善代之，畏誅，遂西降趙。","translations":[{"lang":"en","text":"","translator":""}]},{"id":"s0035","zh":"趙封樂毅於觀津，號曰望諸君。","translations":[{"lang":"en","text":"","translator":""}]},{"id":"s0036","zh":"尊寵樂毅以警動於燕、齊。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0037","zh":"齊田單後與騎劫戰，果設詐誑燕軍，遂破騎劫於即墨下，而轉戰逐燕，北至河上，盡復得齊城，而迎襄王於莒，入于臨菑。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0038","zh":"燕惠王後悔使騎劫代樂毅，以故破軍亡將失齊；","translations":[{"lang":"en","text":"","translator":""}]},{"id":"s0039","zh":"又怨樂毅之降趙，恐趙用樂毅而乘燕之獘以伐燕。","translations":[{"lang":"en","text":"","translator":""}]},{"id":"s0040","zh":"燕惠王乃使人讓樂毅，且謝之曰：「先王舉國而委將軍，將軍為燕破齊，報先王之讎，天下莫不震動，寡人豈敢一日而忘將軍之功哉！","translations":[{"lang":"en","text":"","translator":""}]},{"id":"s0041","zh":"會先王棄群臣，寡人新即位，左右誤寡人。","translations":[{"lang":"en","text":"","translator":""}]},{"id":"s0042","zh":"寡人之使騎劫代將軍，為將軍久暴露於外，故召將軍且休，計事。","translations":[{"lang":"en","text":"","translator":""}]},{"id":"s0043","zh":"將軍過聽，以與寡人有隙，遂捐燕歸趙。","translations":[{"lang":"en","text":"","translator":""}]},{"id":"s0044","zh":"將軍自為計則可矣，而亦何以報先王之所以遇將軍之意乎？」","translations":[{"lang":"en","text":"","translator":""}]},{"id":"s0045","zh":"樂毅報遺燕惠王書曰：","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0046","zh":"臣不佞，不能奉承王命，以順左右之心，恐傷先王之明，有害足下之義，故遁逃走趙。","translations":[{"lang":"en","text":"","translator":""}]},{"id":"s0047","zh":"今足下使人數之以罪，臣恐侍御者不察先王之所以畜幸臣之理，又不白臣之所以事先王之心，故敢以書對。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0048","zh":"臣聞賢聖之君不以祿私親，其功多者賞之，其能當者處之。","translations":[{"lang":"en","text":"","translator":""}]},{"id":"s0049","zh":"故察能而授官者，成功之君也；","translations":[{"lang":"en","text":"","translator":""}]},{"id":"s0050","zh":"論行而結交者，立名之士也。","translations":[{"lang":"en","text":"","translator":""}]},{"id":"s0051","zh":"臣竊觀先王之舉也，見有高世主之心，故假節於魏，以身得察於燕。","translations":[{"lang":"en","text":"","translator":""}]},{"id":"s0052","zh":"先王過舉，廁之賓客之中，立之群臣之上，不謀父兄，以為亞卿。","translations":[{"lang":"en","text":"","translator":""}]},{"id":"s0053","zh":"臣竊不自知，自以為奉令承教，可幸無罪，故受令而不辭。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0054","zh":"先王命之曰：「我有積怨深怒於齊，不量輕弱，而欲以齊為事。」","translations":[{"lang":"en","text":"","translator":""}]},{"id":"s0055","zh":"臣曰：「夫齊，霸國之餘業而最勝之遺事也。","translations":[{"lang":"en","text":"","translator":""}]},{"id":"s0056","zh":"練於兵甲，習於戰攻。","translations":[{"lang":"en","text":"","translator":""}]},{"id":"s0057","zh":"王若欲伐之，必與天下圖之。","translations":[{"lang":"en","text":"","translator":""}]},{"id":"s0058","zh":"與天下圖之，莫若結於趙。","translations":[{"lang":"en","text":"","translator":""}]},{"id":"s0059","zh":"且又淮北、宋地，楚魏之所欲也，趙若許而約四國攻之，齊可大破也。」","translations":[{"lang":"en","text":"","translator":""}]},{"id":"s0060","zh":"先王以為然，具符節南使臣於趙。","translations":[{"lang":"en","text":"","translator":""}]},{"id":"s0061","zh":"顧反命，起兵擊齊。","translations":[{"lang":"en","text":"","translator":""}]},{"id":"s0062","zh":"以天之道，先王之靈，河北之地隨先王而舉之濟上。","translations":[{"lang":"en","text":"","translator":""}]},{"id":"s0063","zh":"濟上之軍受命擊齊，大敗齊人。","translations":[{"lang":"en","text":"","translator":""}]},{"id":"s0064","zh":"輕卒銳兵，長驅至國。","translations":[{"lang":"en","text":"","translator":""}]},{"id":"s0065","zh":"齊王遁而走莒，僅以身免；","translations":[{"lang":"en","text":"","translator":""}]},{"id":"s0066","zh":"珠玉財寶車甲珍器盡收入于燕。","translations":[{"lang":"en","text":"","translator":""}]},{"id":"s0067","zh":"齊器設於寧臺，大呂陳於元英，故鼎反乎磿室，薊丘之植植於汶篁，自五伯已來，功未有及先王者也。","translations":[{"lang":"en","text":"","translator":""}]},{"id":"s0068","zh":"先王以為慊於志，故裂地而封之，使得比小國諸侯。","translations":[{"lang":"en","text":"","translator":""}]},{"id":"s0069","zh":"臣竊不自知，自以為奉命承教，可幸無罪，是以受命不辭。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0070","zh":"臣聞賢聖之君，功立而不廢，故著於春秋；","translations":[{"lang":"en","text":"","translator":""}]},{"id":"s0071","zh":"蚤知之士，名成而不毀，故稱於後世。","translations":[{"lang":"en","text":"","translator":""}]},{"id":"s0072","zh":"若先王之報怨雪恥，夷萬乘之彊國，收八百歲之蓄積，及至棄群臣之日，餘教未衰，執政任事之臣，修法令，慎庶孽，施及乎萌隸，皆可以教後世。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0073","zh":"臣聞之，善作者不必善成，善始者不必善終。","translations":[{"lang":"en","text":"","translator":""}]},{"id":"s0074","zh":"昔伍子胥說聽於闔閭，而吳王遠跡至郢；","translations":[{"lang":"en","text":"","translator":""}]},{"id":"s0075","zh":"夫差弗是也，賜之鴟夷而浮之江。","translations":[{"lang":"en","text":"","translator":""}]},{"id":"s0076","zh":"吳王不寤先論之可以立功，故沈子胥而不悔；","translations":[{"lang":"en","text":"","translator":""}]},{"id":"s0077","zh":"子胥不蚤見主之不同量，是以至於入江而不化。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0078","zh":"夫免身立功，以明先王之跡，臣之上計也。","translations":[{"lang":"en","text":"","translator":""}]},{"id":"s0079","zh":"離毀辱之誹謗，墮先王之名，臣之所大恐也。","translations":[{"lang":"en","text":"","translator":""}]},{"id":"s0080","zh":"臨不測之罪，以幸為利，義之所不敢出也。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0081","zh":"臣聞古之君子，交絕不出惡聲；","translations":[{"lang":"en","text":"","translator":""}]},{"id":"s0082","zh":"忠臣去國，不絜其名。","translations":[{"lang":"en","text":"","translator":""}]},{"id":"s0083","zh":"臣雖不佞，數奉教於君子矣。","translations":[{"lang":"en","text":"","translator":""}]},{"id":"s0084","zh":"恐侍御者之親左右之說，不察疏遠之行，故敢獻書以聞，唯君王之留意焉。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0085","zh":"於是燕王復以樂毅子樂閒為昌國君；","translations":[{"lang":"en","text":"","translator":""}]},{"id":"s0086","zh":"而樂毅往來復通燕，燕、趙以為客卿。","translations":[{"lang":"en","text":"","translator":""}]},{"id":"s0087","zh":"樂毅卒於趙。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0088","zh":"樂閒居燕三十餘年，燕王喜用其相栗腹之計，欲攻趙，而問昌國君樂閒。","translations":[{"lang":"en","text":"","translator":""}]},{"id":"s0089","zh":"樂閒曰：「趙，四戰之國也，其民習兵，伐之不可。」","translations":[{"lang":"en","text":"","translator":""}]},{"id":"s0090","zh":"燕王不聽，遂伐趙。","translations":[{"lang":"en","text":"","translator":""}]},{"id":"s0091","zh":"趙使廉頗擊之，大破栗腹之軍於鄗，禽栗腹、樂乘。","translations":[{"lang":"en","text":"","translator":""}]},{"id":"s0092","zh":"樂乘者，樂閒之宗也。","translations":[{"lang":"en","text":"","translator":""}]},{"id":"s0093","zh":"於是樂閒奔趙，趙遂圍燕。","translations":[{"lang":"en","text":"","translator":""}]},{"id":"s0094","zh":"燕重割地以與趙和，趙乃解而去。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0095","zh":"燕王恨不用樂閒，樂閒既在趙，乃遺樂閒書曰：「紂之時，箕子不用，犯諫不怠，以冀其聽；","translations":[{"lang":"en","text":"","translator":""}]},{"id":"s0096","zh":"商容不達，身祇辱焉，以冀其變。","translations":[{"lang":"en","text":"","translator":""}]},{"id":"s0097","zh":"及民志不入，獄囚自出，然後二子退隱。","translations":[{"lang":"en","text":"","translator":""}]},{"id":"s0098","zh":"故紂負桀暴之累，二子不失忠聖之名。","translations":[{"lang":"en","text":"","translator":""}]},{"id":"s0099","zh":"何者？","translations":[{"lang":"en","text":"","translator":""}]},{"id":"s0100","zh":"其憂患之盡矣。","translations":[{"lang":"en","text":"","translator":""}]},{"id":"s0101","zh":"今寡人雖愚，不若紂之暴也；","translations":[{"lang":"en","text":"","translator":""}]},{"id":"s0102","zh":"燕民雖亂，不若殷民之甚也。","translations":[{"lang":"en","text":"","translator":""}]},{"id":"s0103","zh":"室有語，不相盡，以告鄰里。","translations":[{"lang":"en","text":"","translator":""}]},{"id":"s0104","zh":"二者，寡人不為君取也。」","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0106","zh":"樂閒、樂乘怨燕不聽其計，二人卒留趙。","translations":[{"lang":"en","text":"","translator":""}]},{"id":"s0107","zh":"趙封樂乘為武襄君。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0108","zh":"其明年，樂乘、廉頗為趙圍燕，燕重禮以和，乃解。","translations":[{"lang":"en","text":"","translator":""}]},{"id":"s0109","zh":"後五歲，趙孝成王卒。","translations":[{"lang":"en","text":"","translator":""}]},{"id":"s0110","zh":"襄王使樂乘代廉頗。","translations":[{"lang":"en","text":"","translator":""}]},{"id":"s0111","zh":"廉頗攻樂乘，樂乘走，廉頗亡入魏。","translations":[{"lang":"en","text":"","translator":""}]},{"id":"s0112","zh":"其後十六年而秦滅趙。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0113","zh":"其後二十餘年，高帝過趙，問：「樂毅有後世乎？」","translations":[{"lang":"en","text":"","translator":""}]},{"id":"s0114","zh":"對曰：「有樂叔。」","translations":[{"lang":"en","text":"","translator":""}]},{"id":"s0115","zh":"高帝封之樂卿，號曰華成君。","translations":[{"lang":"en","text":"","translator":""}]},{"id":"s0116","zh":"華成君，樂毅之孫也。","translations":[{"lang":"en","text":"","translator":""}]},{"id":"s0117","zh":"而樂氏之族有樂瑕公、樂臣公，趙且為秦所滅，亡之齊高密。","translations":[{"lang":"en","text":"","translator":""}]},{"id":"s0118","zh":"樂臣公善修黃帝、老子之言，顯聞於齊，稱賢師。","translations":[{"lang":"en","text":"","translator":""}]}],"translations":[{"lang":"en","text":"","translator":""}]},{"type":"paragraph","sentences":[{"id":"s0119","zh":"太史公曰：始齊之蒯通及主父偃讀樂毅之報燕王書，未嘗不廢書而泣也。","translations":[{"lang":"en","text":"","translator":""}]},{"id":"s0120","zh":"樂臣公學黃帝、老子，其本師號曰河上丈人，不知其所出。","translations":[{"lang":"en","text":"","translator":""}]},{"id":"s0121","zh":"河上丈人教安期生，安期生教毛翕公，毛翕公教樂瑕公，樂瑕公教樂臣公，樂臣公教蓋公。","translations":[{"lang":"en","text":"","translator":""}]},{"id":"s0122","zh":"蓋公教於齊高密、膠西，為曹相國師。","translations":[{"lang":"en","text":"","translator":""}]}],"translations":[{"lang":"en","text":"","translator":""}]}]};
      window.currentBookInfo = {"name":"Records of the Grand Historian","chinese":"史記","pinyin":"Shǐjì","author":"Sima Qian","dynasty":"Xia to Han"};
      window.currentBookId = 'shiji';
      
      // Import citation functions
      import { openCitationModal, setupCitationModal } from '../reader.js';
      
      // Initialize citation functionality for static pages
      document.addEventListener('DOMContentLoaded', () => {
        // Set up chapter citation button
        const citeChapterBtn = document.getElementById('cite-chapter-btn');
        if (citeChapterBtn) {
          citeChapterBtn.addEventListener('click', () => {
            openCitationModal('chapter');
          });
        }
        
        // Set up paragraph citation buttons
        const citeParagraphBtns = document.querySelectorAll('.cite-paragraph-btn');
        citeParagraphBtns.forEach(btn => {
          const paragraphIdx = parseInt(btn.dataset.paragraph, 10);
          const block = window.currentChapterData.content[paragraphIdx];
          if (block) {
            btn.addEventListener('click', () => {
              openCitationModal('paragraph', paragraphIdx, block);
            });
          }
        });
        
        // Set up citation modal close and copy buttons
        setupCitationModal();

        // Set up view controls
        const viewBtns = document.querySelectorAll('.view-btn');
        const contentContainer = document.querySelector('.content-container');

        // Initialize default view (both)
        const tabularContent = document.querySelector('.tabular-content');
        if (tabularContent) {
          tabularContent.classList.add('show-both');
          contentContainer.style.gridTemplateColumns = '1fr 1px 1fr';
          document.querySelectorAll('.chinese-text, .english-text').forEach(el => el.style.display = 'block');
        }

        viewBtns.forEach(btn => {
          btn.addEventListener('click', () => {
            const view = btn.dataset.view;

            // Update active button
            viewBtns.forEach(b => b.classList.remove('active'));
            btn.classList.add('active');

            // Update paragraph content visibility and layout
            if (view === 'both') {
              contentContainer.style.gridTemplateColumns = '1fr 1px 1fr';
              document.querySelectorAll('.chinese-text, .english-text').forEach(el => el.style.display = 'block');
            } else if (view === 'chinese') {
              contentContainer.style.gridTemplateColumns = '1fr';
              document.querySelectorAll('.chinese-text').forEach(el => el.style.display = 'block');
              document.querySelectorAll('.english-text').forEach(el => el.style.display = 'none');
            } else if (view === 'english') {
              contentContainer.style.gridTemplateColumns = '1fr';
              document.querySelectorAll('.chinese-text').forEach(el => el.style.display = 'none');
              document.querySelectorAll('.english-text').forEach(el => el.style.display = 'block');
            }

            // Update table views
            const tabularContent = document.querySelector('.tabular-content');
            if (tabularContent) {
              // Remove all view classes
              tabularContent.classList.remove('show-both', 'show-chinese', 'show-english');
              // Add the appropriate view class
              tabularContent.classList.add('show-' + view);
            }
          });
        });

      });
    </script>
</body>
</html>