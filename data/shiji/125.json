{
  "meta": {
    "book": "shiji",
    "bookInfo": {
      "name": "Records of the Grand Historian",
      "chinese": "史記",
      "pinyin": "Shǐjì",
      "dynasty": "Xia to Han"
    },
    "chapter": "125",
    "url": "https://chinesenotes.com/shiji/shiji125.html",
    "title": {
      "zh": "佞幸列傳",
      "en": "Biographies of Flatterers",
      "raw": "《佞幸列傳》 Biographies of Flatterers"
    },
    "sentenceCount": 70,
    "translatedCount": 0,
    "glossarySize": 14406,
    "scrapedAt": "2025-12-15T05:59:57.359Z",
    "translators": [],
    "citation": null
  },
  "content": [
    {
      "type": "paragraph",
      "sentences": [
        {
          "id": "s0001",
          "zh": "諺曰「力田不如逢年，善仕不如遇合」，固無虛言。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0002",
          "zh": "非獨女以色媚，而士宦亦有之。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0003",
          "zh": "昔以色幸者多矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0004",
          "zh": "至漢興，高祖至暴抗也，然籍孺以佞幸；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0005",
          "zh": "孝惠時有閎孺。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0006",
          "zh": "此兩人非有材能，徒以婉佞貴幸，與上臥起，公卿皆因關說。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0007",
          "zh": "故孝惠時郎侍中皆冠鵕鸃，貝帶，傅脂粉，化閎、籍之屬也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0008",
          "zh": "兩人徙家安陵。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0009",
          "zh": "孝文時中寵臣，士人則鄧通，宦者則趙同、北宮伯子。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0010",
          "zh": "北宮伯子以愛人長者；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0011",
          "zh": "而趙同以星氣幸，常為文帝參乘；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0012",
          "zh": "鄧通無伎能。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0013",
          "zh": "鄧通，蜀郡南安人也，以濯船為黃頭郎。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0014",
          "zh": "孝文帝夢欲上天，不能，有一黃頭郎從後推之上天，顧見其衣裻帶后穿。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0015",
          "zh": "覺而之漸臺，以夢中陰目求推者郎，即見鄧通，其衣后穿，夢中所見也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0016",
          "zh": "召問其名姓，姓鄧氏，名通，文帝說焉，尊幸之日異。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0017",
          "zh": "通亦願謹，不好外交，雖賜洗沐，不欲出。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0018",
          "zh": "於是文帝賞賜通巨萬以十數，官至上大夫。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0019",
          "zh": "文帝時時如鄧通家遊戲。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0020",
          "zh": "然鄧通無他能，不能有所薦士，獨自謹其身以媚上而已。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0021",
          "zh": "上使善相者相通，曰「當貧餓死」。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0022",
          "zh": "文帝曰：「能富通者在我也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0023",
          "zh": "何謂貧乎？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0024",
          "zh": "於是賜鄧通蜀嚴道銅山，得自鑄錢，「鄧氏錢」布天下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0025",
          "zh": "其富如此。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0026",
          "zh": "文帝嘗病癰，鄧通常為帝唶吮之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0027",
          "zh": "文帝不樂，從容問通曰：「天下誰最愛我者乎？」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0028",
          "zh": "通曰：「宜莫如太子。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0029",
          "zh": "太子入問病，文帝使唶癰，唶癰而色難之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0030",
          "zh": "已而聞鄧通常為帝唶吮之，心慚，由此怨通矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0031",
          "zh": "及文帝崩，景帝立，鄧通免，家居。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0032",
          "zh": "居無何，人有告鄧通盜出徼外鑄錢。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0033",
          "zh": "下吏驗問，頗有之，遂竟案，盡沒入鄧通家，尚負責數巨萬。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0034",
          "zh": "長公主賜鄧通，吏輒隨沒入之，一簪不得著身。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0035",
          "zh": "於是長公主乃令假衣食。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0036",
          "zh": "竟不得名一錢，寄死人家。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0037",
          "zh": "孝景帝時，中無寵臣，然獨郎中令周文仁，仁寵最過庸，乃不甚篤。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0038",
          "zh": "今天子中寵臣，士人則韓王孫嫣，宦者則李延年。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0039",
          "zh": "嫣者，弓高侯孽孫也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0040",
          "zh": "今上為膠東王時，嫣與上學書相愛。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0041",
          "zh": "及上為太子，愈益親嫣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0042",
          "zh": "嫣善騎射，善佞。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0043",
          "zh": "上即位，欲事伐匈奴，而嫣先習胡兵，以故益尊貴，官至上大夫，賞賜擬於鄧通。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0044",
          "zh": "時嫣常與上臥起。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0045",
          "zh": "江都王入朝，有詔得從入獵上林中。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0046",
          "zh": "天子車駕蹕道未行，而先使嫣乘副車，從數十百騎，騖馳視獸。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0047",
          "zh": "江都王望見，以為天子，辟從者，伏謁道傍。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0048",
          "zh": "嫣驅不見。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0049",
          "zh": "既過，江都王怒，為皇太后泣曰：「請得歸國入宿衛，比韓嫣。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0050",
          "zh": "太后由此嗛嫣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0051",
          "zh": "嫣侍上，出入永巷不禁，以姦聞皇太后。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0052",
          "zh": "皇太后怒，使使賜嫣死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0053",
          "zh": "上為謝，終不能得，嫣遂死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0054",
          "zh": "而案道侯韓說，其弟也，亦佞幸。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0055",
          "zh": "李延年，中山人也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0056",
          "zh": "父母及身兄弟及女，皆故倡也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0057",
          "zh": "延年坐法腐，給事狗中。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0058",
          "zh": "而平陽公主言延年女弟善舞，上見，心說之，及入永巷，而召貴延年。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0059",
          "zh": "延年善歌，為變新聲，而上方興天地祠，欲造樂詩歌弦之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0060",
          "zh": "延年善承意，弦次初詩。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0061",
          "zh": "其女弟亦幸，有子男。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0062",
          "zh": "延年佩二千石印，號協聲律。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0063",
          "zh": "與上臥起，甚貴幸，埒如韓嫣也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0064",
          "zh": "久之，寖與中人亂，出入驕恣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0065",
          "zh": "及其女弟李夫人卒后，愛弛，則禽誅延年昆弟也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0066",
          "zh": "自是之后，內寵嬖臣大底外戚之家，然不足數也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0067",
          "zh": "衛青、霍去病亦以外戚貴幸，然頗用材能自進。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0068",
          "zh": "太史公曰：甚哉愛憎之時！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0069",
          "zh": "彌子瑕之行，足以觀后人佞幸矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0070",
          "zh": "雖百世可知也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    }
  ]
}