{
  "meta": {
    "book": "shiji",
    "bookInfo": {
      "name": "Records of the Grand Historian",
      "chinese": "史記",
      "pinyin": "Shǐjì",
      "dynasty": "Xia to Han",
      "author": "Sima Qian",
      "authorChinese": "司馬遷"
    },
    "chapter": "034",
    "url": "https://chinesenotes.com/shiji/shiji034.html",
    "title": {
      "zh": "燕召公世家",
      "en": "House of Yan Shaogong",
      "raw": "《燕召公世家》 House of Yan Shaogong"
    },
    "sentenceCount": 189,
    "translatedCount": 0,
    "glossarySize": 14406,
    "scrapedAt": "2025-12-15T05:58:04.229Z",
    "translators": [],
    "citation": null
  },
  "content": [
    {
      "type": "paragraph",
      "sentences": [
        {
          "id": "s0001",
          "zh": "召公奭與周同姓，姓姬氏。"
        },
        {
          "id": "s0002",
          "zh": "周武王之滅紂，封召公於北燕。"
        }
      ]
    },
    {
      "type": "paragraph",
      "sentences": [
        {
          "id": "s0003",
          "zh": "其在成王時，召王為三公：自陜以西，召公主之；"
        },
        {
          "id": "s0004",
          "zh": "自陜以東，周公主之。"
        },
        {
          "id": "s0005",
          "zh": "成王既幼，周公攝政，當國踐祚，召公疑之，作君奭。"
        },
        {
          "id": "s0006",
          "zh": "君奭不說周公。"
        },
        {
          "id": "s0007",
          "zh": "周公乃稱「湯時有伊尹，假于皇天；"
        },
        {
          "id": "s0008",
          "zh": "在太戊時，則有若伊陟、臣扈，假于上帝，巫咸治王家；"
        },
        {
          "id": "s0009",
          "zh": "在祖乙時，則有若巫賢；"
        },
        {
          "id": "s0010",
          "zh": "在武丁時，則有若甘般：率維茲有陳，保乂有殷」。"
        },
        {
          "id": "s0011",
          "zh": "於是召公乃說。"
        }
      ]
    },
    {
      "type": "paragraph",
      "sentences": [
        {
          "id": "s0012",
          "zh": "召公之治西方，甚得兆民和。"
        },
        {
          "id": "s0013",
          "zh": "召公巡行鄉邑，有棠樹，決獄政事其下，自侯伯至庶人各得其所，無失職者。"
        },
        {
          "id": "s0014",
          "zh": "召公卒，而民人思召公之政，懷棠樹不敢伐，哥詠之，作甘棠之詩。"
        }
      ]
    },
    {
      "type": "paragraph",
      "sentences": [
        {
          "id": "s0015",
          "zh": "自召公已下九世至惠侯。"
        },
        {
          "id": "s0016",
          "zh": "燕惠侯當周厲王奔彘，共和之時。"
        }
      ]
    },
    {
      "type": "paragraph",
      "sentences": [
        {
          "id": "s0017",
          "zh": "惠侯卒，子釐侯立。"
        },
        {
          "id": "s0018",
          "zh": "是歲，周宣王初即位。"
        },
        {
          "id": "s0019",
          "zh": "釐侯二十一年，鄭桓公初封於鄭。"
        },
        {
          "id": "s0020",
          "zh": "三十六年，釐侯卒，子頃侯立。"
        }
      ]
    },
    {
      "type": "paragraph",
      "sentences": [
        {
          "id": "s0021",
          "zh": "頃侯二十年，周幽王淫亂，為犬戎所弒。"
        },
        {
          "id": "s0022",
          "zh": "秦始列為諸侯。"
        }
      ]
    },
    {
      "type": "paragraph",
      "sentences": [
        {
          "id": "s0023",
          "zh": "二十四年，頃侯卒，子哀侯立。"
        },
        {
          "id": "s0024",
          "zh": "哀侯二年卒，子鄭侯立。"
        },
        {
          "id": "s0025",
          "zh": "鄭侯三十六年卒，子繆侯立。"
        }
      ]
    },
    {
      "type": "paragraph",
      "sentences": [
        {
          "id": "s0026",
          "zh": "繆侯七年，而魯隱公元年也。"
        },
        {
          "id": "s0027",
          "zh": "十八年卒，子宣侯立。"
        },
        {
          "id": "s0028",
          "zh": "宣侯十三年卒，子桓侯立。"
        },
        {
          "id": "s0029",
          "zh": "桓侯七年卒，子莊公立。"
        }
      ]
    },
    {
      "type": "paragraph",
      "sentences": [
        {
          "id": "s0030",
          "zh": "莊公十二年，齊桓公始霸。"
        },
        {
          "id": "s0031",
          "zh": "十六年，與宋、衛共伐周惠王，惠王出奔溫，立惠王弟穨為周王。"
        },
        {
          "id": "s0032",
          "zh": "十七年，鄭執燕仲父而內惠王于周。"
        },
        {
          "id": "s0033",
          "zh": "二十七年，山戎來侵我，齊桓公救燕，遂北伐山戎而還。"
        },
        {
          "id": "s0034",
          "zh": "燕君送齊桓公出境，桓公因割燕所至地予燕，使燕共貢天子，如成周時職；"
        },
        {
          "id": "s0035",
          "zh": "使燕復修召公之法。"
        },
        {
          "id": "s0036",
          "zh": "三十三年卒，子襄公立。"
        }
      ]
    },
    {
      "type": "paragraph",
      "sentences": [
        {
          "id": "s0037",
          "zh": "襄公二十六年，晉文公為踐土之會，稱伯。"
        },
        {
          "id": "s0038",
          "zh": "三十一年，秦師敗于殽。"
        },
        {
          "id": "s0039",
          "zh": "三十七年，秦穆公卒。"
        },
        {
          "id": "s0040",
          "zh": "四十年，襄公卒，桓公立。"
        }
      ]
    },
    {
      "type": "paragraph",
      "sentences": [
        {
          "id": "s0041",
          "zh": "桓公十六年卒，宣公立。"
        },
        {
          "id": "s0042",
          "zh": "宣公十五年卒，昭公立。"
        },
        {
          "id": "s0043",
          "zh": "昭公十三年卒，武公立。"
        },
        {
          "id": "s0044",
          "zh": "是歲晉滅三郤大夫。"
        }
      ]
    },
    {
      "type": "paragraph",
      "sentences": [
        {
          "id": "s0045",
          "zh": "武公十九年卒，文公立。"
        },
        {
          "id": "s0046",
          "zh": "文公六年卒，懿公立。"
        },
        {
          "id": "s0047",
          "zh": "懿公元年，齊崔杼弒其君莊公。"
        },
        {
          "id": "s0048",
          "zh": "四年卒，子惠公立。"
        }
      ]
    },
    {
      "type": "paragraph",
      "sentences": [
        {
          "id": "s0049",
          "zh": "惠公元年，齊高止來奔。"
        },
        {
          "id": "s0050",
          "zh": "六年，惠公多寵姬，公欲去諸大夫而立寵姬宋，大夫共誅姬宋，惠公懼，奔齊。"
        },
        {
          "id": "s0051",
          "zh": "四年，齊高偃如晉，請共伐燕，入其君。"
        },
        {
          "id": "s0052",
          "zh": "晉平公許，與齊伐燕，入惠公。"
        },
        {
          "id": "s0053",
          "zh": "惠公至燕而死。"
        },
        {
          "id": "s0054",
          "zh": "燕立悼公。"
        }
      ]
    },
    {
      "type": "paragraph",
      "sentences": [
        {
          "id": "s0055",
          "zh": "悼公七年卒，共公立。"
        },
        {
          "id": "s0056",
          "zh": "共公五年卒，平公立。"
        },
        {
          "id": "s0057",
          "zh": "晉公室卑，六卿始彊大。"
        },
        {
          "id": "s0058",
          "zh": "平公十八年，吳王闔閭破楚入郢。"
        },
        {
          "id": "s0059",
          "zh": "十九年卒，簡公立。"
        },
        {
          "id": "s0060",
          "zh": "簡公十二年卒，獻公立。"
        },
        {
          "id": "s0061",
          "zh": "晉趙鞅圍范、中行於朝歌。"
        },
        {
          "id": "s0062",
          "zh": "獻公十二年，齊田常弒其君簡公。"
        },
        {
          "id": "s0063",
          "zh": "十四年，孔子卒。"
        },
        {
          "id": "s0064",
          "zh": "二十八年，獻公卒，孝公立。"
        }
      ]
    },
    {
      "type": "paragraph",
      "sentences": [
        {
          "id": "s0065",
          "zh": "孝公十二年，韓、魏、趙滅知伯，分其地，三晉彊。"
        }
      ]
    },
    {
      "type": "paragraph",
      "sentences": [
        {
          "id": "s0066",
          "zh": "十五年，孝公卒，成公立。"
        },
        {
          "id": "s0067",
          "zh": "成公十六年卒，湣公立。"
        },
        {
          "id": "s0068",
          "zh": "湣公三十一年卒，釐公立。"
        },
        {
          "id": "s0069",
          "zh": "是歲，三晉列為諸侯。"
        }
      ]
    },
    {
      "type": "paragraph",
      "sentences": [
        {
          "id": "s0070",
          "zh": "釐公三十年，伐敗齊于林營。"
        },
        {
          "id": "s0071",
          "zh": "釐公卒，桓公立。"
        },
        {
          "id": "s0072",
          "zh": "桓公十一年卒，文公立。"
        },
        {
          "id": "s0073",
          "zh": "是歲，秦獻公卒。"
        },
        {
          "id": "s0074",
          "zh": "秦益彊。"
        }
      ]
    },
    {
      "type": "paragraph",
      "sentences": [
        {
          "id": "s0075",
          "zh": "文公十九年，齊威王卒。"
        },
        {
          "id": "s0076",
          "zh": "二十八年，蘇秦始來見，說文公。"
        },
        {
          "id": "s0077",
          "zh": "文公予車馬金帛以至趙，趙肅侯用之。"
        },
        {
          "id": "s0078",
          "zh": "因約六國，為從長。"
        },
        {
          "id": "s0079",
          "zh": "秦惠王以其女為燕太子婦。"
        }
      ]
    },
    {
      "type": "paragraph",
      "sentences": [
        {
          "id": "s0080",
          "zh": "二十九年，文公卒，太子立，是為易王。"
        }
      ]
    },
    {
      "type": "paragraph",
      "sentences": [
        {
          "id": "s0081",
          "zh": "易王初立，齊宣王因燕喪伐我，取十城；"
        },
        {
          "id": "s0082",
          "zh": "蘇秦說齊，使復歸燕十城。"
        },
        {
          "id": "s0083",
          "zh": "十年，燕君為王。"
        },
        {
          "id": "s0084",
          "zh": "蘇秦與燕文公夫人私通，懼誅，乃說王使齊為反閒，欲以亂齊。"
        },
        {
          "id": "s0085",
          "zh": "易王立十二年卒，子燕噲立。"
        }
      ]
    },
    {
      "type": "paragraph",
      "sentences": [
        {
          "id": "s0086",
          "zh": "燕噲既立，齊人殺蘇秦。"
        },
        {
          "id": "s0087",
          "zh": "蘇秦之在燕，與其相子之為婚，而蘇代與子之交。"
        },
        {
          "id": "s0088",
          "zh": "及蘇秦死，而齊宣王復用蘇代。"
        },
        {
          "id": "s0089",
          "zh": "燕噲三年，與楚、三晉攻秦，不勝而還。"
        },
        {
          "id": "s0090",
          "zh": "子之相燕，貴重，主斷。"
        },
        {
          "id": "s0091",
          "zh": "蘇代為齊使於燕，燕王問曰：「齊王奚如？」"
        },
        {
          "id": "s0092",
          "zh": "對曰：「必不霸。」"
        },
        {
          "id": "s0093",
          "zh": "燕王曰：「何也？」"
        },
        {
          "id": "s0094",
          "zh": "對曰：「不信其臣。」"
        },
        {
          "id": "s0095",
          "zh": "蘇代欲以激燕王以尊子之也。"
        },
        {
          "id": "s0096",
          "zh": "於是燕王大信子之。"
        },
        {
          "id": "s0097",
          "zh": "子之因遺蘇代百金，而聽其所使。"
        }
      ]
    },
    {
      "type": "paragraph",
      "sentences": [
        {
          "id": "s0098",
          "zh": "鹿毛壽謂燕王：「不如以國讓相子之。"
        },
        {
          "id": "s0099",
          "zh": "人之謂堯賢者，以其讓天下於許由，許由不受，有讓天下之名而實不失天下。"
        },
        {
          "id": "s0100",
          "zh": "今王以國讓於子之，子之必不敢受，是王與堯同行也。」"
        },
        {
          "id": "s0101",
          "zh": "燕王因屬國於子之，子之大重。"
        },
        {
          "id": "s0102",
          "zh": "或曰：「禹薦益，已而以啟人為吏。"
        },
        {
          "id": "s0103",
          "zh": "及老，而以啟人為不足任乎天下，傳之於益。"
        },
        {
          "id": "s0104",
          "zh": "已而啟與交黨攻益，奪之。"
        },
        {
          "id": "s0105",
          "zh": "天下謂禹名傳天下於益，已而實令啟自取之。"
        },
        {
          "id": "s0106",
          "zh": "今王言屬國於子之，而吏無非太子人者，是名屬子之而實太子用事也。」"
        },
        {
          "id": "s0107",
          "zh": "王因收印自三百石吏已上而效之子之。"
        },
        {
          "id": "s0108",
          "zh": "子之南面行王事，而噲老不聽政，顧為臣，國事皆決於子之。"
        }
      ]
    },
    {
      "type": "paragraph",
      "sentences": [
        {
          "id": "s0109",
          "zh": "三年，國大亂，百姓恫恐。"
        },
        {
          "id": "s0110",
          "zh": "將軍市被與太子平謀，將攻子之。"
        },
        {
          "id": "s0111",
          "zh": "諸將謂齊湣王曰：「因而赴之，破燕必矣。」"
        },
        {
          "id": "s0112",
          "zh": "齊王因令人謂燕太子平曰：「寡人聞太子之義，將廢私而立公，飭君臣之義，明父子之位。"
        },
        {
          "id": "s0113",
          "zh": "寡人之國小，不足以為先後。"
        },
        {
          "id": "s0114",
          "zh": "雖然，則唯太子所以令之。」"
        },
        {
          "id": "s0115",
          "zh": "太子因要黨聚眾，將軍市被圍公宮，攻子之，不克。"
        },
        {
          "id": "s0116",
          "zh": "將軍市被及百姓反攻太子平，將軍市被死，以徇。"
        },
        {
          "id": "s0117",
          "zh": "因搆難數月，死者數萬，眾人恫恐，百姓離志。"
        },
        {
          "id": "s0118",
          "zh": "孟軻謂齊王曰：「今伐燕，此文、武之時，不可失也。」"
        },
        {
          "id": "s0119",
          "zh": "王因令章子將五都之兵，以因北地之眾以伐燕。"
        },
        {
          "id": "s0120",
          "zh": "士卒不戰，城門不閉，燕君噲死，齊大勝。"
        },
        {
          "id": "s0121",
          "zh": "燕子之亡二年，而燕人共立太子平，是為燕昭王。"
        }
      ]
    },
    {
      "type": "paragraph",
      "sentences": [
        {
          "id": "s0122",
          "zh": "燕昭王於破燕之後即位，卑身厚幣以招賢者。"
        },
        {
          "id": "s0123",
          "zh": "謂郭隗曰：「齊因孤之國亂而襲破燕，孤極知燕小力少，不足以報。"
        },
        {
          "id": "s0124",
          "zh": "然誠得賢士以共國，以雪先王之恥，孤之願也。"
        },
        {
          "id": "s0125",
          "zh": "先生視可者，得身事之。」"
        },
        {
          "id": "s0126",
          "zh": "郭隗曰：「王必欲致士，先從隗始。"
        },
        {
          "id": "s0127",
          "zh": "況賢於隗者，豈遠千里哉！」"
        },
        {
          "id": "s0128",
          "zh": "於是昭王為隗改筑宮而師事之。"
        },
        {
          "id": "s0129",
          "zh": "樂毅自魏往，鄒衍自齊往，劇辛自趙往，士爭趨燕。"
        },
        {
          "id": "s0130",
          "zh": "燕王噲死問孤，與百姓同甘苦。"
        }
      ]
    },
    {
      "type": "paragraph",
      "sentences": [
        {
          "id": "s0131",
          "zh": "二十八年，燕國殷富，士卒樂軼輕戰，於是遂以樂毅為上將軍，與秦、楚、三晉合謀以伐齊。"
        },
        {
          "id": "s0132",
          "zh": "齊兵敗，湣王出亡於外。"
        },
        {
          "id": "s0133",
          "zh": "燕兵獨追北，入至臨淄，盡取齊寶，燒其宮室宗廟。"
        },
        {
          "id": "s0134",
          "zh": "齊城之不下者，獨唯聊、莒、即墨，其餘皆屬燕，六歲。"
        }
      ]
    },
    {
      "type": "paragraph",
      "sentences": [
        {
          "id": "s0135",
          "zh": "武成王七年，齊田單伐我，拔中陽。"
        },
        {
          "id": "s0136",
          "zh": "十三年，秦敗趙於長平四十餘萬。"
        },
        {
          "id": "s0137",
          "zh": "十四年，武成王卒，子孝王立。"
        }
      ]
    },
    {
      "type": "paragraph",
      "sentences": [
        {
          "id": "s0138",
          "zh": "孝王元年，秦圍邯鄲者解去。"
        },
        {
          "id": "s0139",
          "zh": "三年卒，子今王喜立。"
        }
      ]
    },
    {
      "type": "paragraph",
      "sentences": [
        {
          "id": "s0140",
          "zh": "今王喜四年，秦昭王卒。"
        },
        {
          "id": "s0141",
          "zh": "燕王命相栗腹約歡趙，以五百金為趙王酒。"
        },
        {
          "id": "s0142",
          "zh": "還報燕王曰：「趙王壯者皆死長平，其孤未壯，可伐也。」"
        },
        {
          "id": "s0143",
          "zh": "王召昌國君樂閒問之。"
        },
        {
          "id": "s0144",
          "zh": "對曰：「趙四戰之國，其民習兵，不可伐。」"
        },
        {
          "id": "s0145",
          "zh": "王曰：「吾以五而伐一。」"
        },
        {
          "id": "s0146",
          "zh": "對曰：「不可。」"
        },
        {
          "id": "s0147",
          "zh": "燕王怒，群臣皆以為可。"
        },
        {
          "id": "s0148",
          "zh": "卒起二軍，車二千乘，栗腹將而攻鄗，卿秦攻代。"
        },
        {
          "id": "s0149",
          "zh": "唯獨大夫將渠謂燕王曰：「與人通關約交，以五百金飲人之王，使者報而反攻之，不祥，兵無成功。」"
        },
        {
          "id": "s0150",
          "zh": "燕王不聽，自將偏軍隨之。"
        },
        {
          "id": "s0151",
          "zh": "將渠引燕王綬止之曰：「王必無自往，往無成功。」"
        },
        {
          "id": "s0152",
          "zh": "王蹵之以足。"
        },
        {
          "id": "s0153",
          "zh": "將渠泣曰：「臣非以自為，為王也！」"
        },
        {
          "id": "s0154",
          "zh": "燕軍至宋子，趙使廉頗將，擊破栗腹於鄗。"
        },
        {
          "id": "s0155",
          "zh": "［樂乘］破卿秦（樂乘）於代。"
        },
        {
          "id": "s0156",
          "zh": "樂閒奔趙。"
        },
        {
          "id": "s0157",
          "zh": "廉頗逐之五百餘里，圍其國。"
        },
        {
          "id": "s0158",
          "zh": "燕人請和，趙人不許，必令將渠處和。"
        },
        {
          "id": "s0159",
          "zh": "燕相將渠以處和。"
        },
        {
          "id": "s0160",
          "zh": "趙聽將渠，解燕圍。"
        }
      ]
    },
    {
      "type": "paragraph",
      "sentences": [
        {
          "id": "s0161",
          "zh": "六年，秦滅東（西）周，置三川郡。"
        },
        {
          "id": "s0162",
          "zh": "七年，秦拔趙榆次三十七城，秦置大原郡。"
        },
        {
          "id": "s0163",
          "zh": "九年，秦王政初即位。"
        },
        {
          "id": "s0164",
          "zh": "十年，趙使廉頗將攻繁陽，拔之。"
        },
        {
          "id": "s0165",
          "zh": "趙孝成王卒，悼襄王立。"
        },
        {
          "id": "s0166",
          "zh": "使樂乘代廉頗，廉頗不聽，攻樂乘，樂乘走，廉頗奔大梁。"
        },
        {
          "id": "s0167",
          "zh": "十二年，趙使李牧攻燕，拔武遂、方城。"
        },
        {
          "id": "s0168",
          "zh": "劇辛故居趙，與龐煖善，已而亡走燕。"
        },
        {
          "id": "s0169",
          "zh": "燕見趙數困于秦，而廉頗去，令龐煖將也，欲因趙獘攻之。"
        },
        {
          "id": "s0170",
          "zh": "問劇辛，辛曰：「龐煖易與耳。」"
        },
        {
          "id": "s0171",
          "zh": "燕使劇辛將擊趙，趙使龐煖擊之，取燕軍二萬，殺劇辛。"
        },
        {
          "id": "s0172",
          "zh": "秦拔魏二十城，置東郡。"
        },
        {
          "id": "s0173",
          "zh": "十九年，秦拔趙之鄴九城。"
        },
        {
          "id": "s0174",
          "zh": "趙悼襄王卒。"
        },
        {
          "id": "s0175",
          "zh": "二十三年，太子丹質於秦，亡歸燕。"
        },
        {
          "id": "s0176",
          "zh": "二十五年，秦虜滅韓王安，置潁川郡。"
        },
        {
          "id": "s0177",
          "zh": "二十七年，秦虜趙王遷，滅趙。"
        },
        {
          "id": "s0178",
          "zh": "趙公子嘉自立為代王。"
        }
      ]
    },
    {
      "type": "paragraph",
      "sentences": [
        {
          "id": "s0179",
          "zh": "燕見秦且滅六國，秦兵臨易水，禍且至燕。"
        },
        {
          "id": "s0180",
          "zh": "太子丹陰養壯士二十人，使荊軻獻督亢地圖於秦，因襲刺秦王。"
        },
        {
          "id": "s0181",
          "zh": "秦王覺，殺軻，使將軍王翦擊燕。"
        },
        {
          "id": "s0182",
          "zh": "二十九年，秦攻拔我薊，燕王亡，徙居遼東，斬丹以獻秦。"
        },
        {
          "id": "s0183",
          "zh": "三十年，秦滅魏。"
        }
      ]
    },
    {
      "type": "paragraph",
      "sentences": [
        {
          "id": "s0184",
          "zh": "三十三年，秦拔遼東，虜燕王喜，卒滅燕。"
        },
        {
          "id": "s0185",
          "zh": "是歲，秦將王賁亦虜代王嘉。"
        }
      ]
    },
    {
      "type": "paragraph",
      "sentences": [
        {
          "id": "s0186",
          "zh": "太史公曰：召公奭可謂仁矣！"
        },
        {
          "id": "s0187",
          "zh": "笆棠且思之，況其人乎？"
        },
        {
          "id": "s0188",
          "zh": "燕（北）［外］迫蠻貉，內措齊、晉，崎嶇彊國之閒，最為弱小，幾滅者數矣。"
        },
        {
          "id": "s0189",
          "zh": "然社稷血食者八九百歲，於姬姓獨後亡，豈非召公之烈邪！"
        }
      ]
    }
  ]
}