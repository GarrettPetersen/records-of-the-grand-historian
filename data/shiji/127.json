{
  "meta": {
    "book": "shiji",
    "bookInfo": {
      "name": "Records of the Grand Historian",
      "chinese": "史記",
      "pinyin": "Shǐjì",
      "dynasty": "Xia to Han"
    },
    "chapter": "127",
    "url": "https://chinesenotes.com/shiji/shiji127.html",
    "title": {
      "zh": "《日者列傳》 Biographies of Soothsayers",
      "en": null,
      "raw": "《日者列傳》 Biographies of Soothsayers"
    },
    "sentenceCount": 132,
    "translatedCount": 0,
    "glossarySize": 14084,
    "scrapedAt": "2025-12-14T07:28:16.389Z"
  },
  "content": [
    {
      "type": "paragraph",
      "sentences": [
        {
          "id": "s0001",
          "zh": "自古受命而王，王者之興何嘗不以卜筮決於天命哉！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0002",
          "zh": "其於周尤甚，及秦可見。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0003",
          "zh": "代王之入，任於卜者。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0004",
          "zh": "太卜之起，由漢興而有。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0005",
          "zh": "司馬季主者，楚人也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0006",
          "zh": "卜於長安東市。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0007",
          "zh": "宋忠為中大夫，賈誼為博士，同日俱出洗沐，相從論議，誦易先王聖人之道術，究遍人情，相視而嘆。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0008",
          "zh": "賈誼曰：「吾聞古之聖人，不居朝廷，必在卜醫之中。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0009",
          "zh": "今吾已見三公九卿朝士大夫，皆可知矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0010",
          "zh": "試之卜數中以觀采。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0011",
          "zh": "」二人即同輿而之市，游於卜肆中。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0012",
          "zh": "天新雨，道少人，司馬季主閒坐，弟子三四人侍，方辯天地之道，日月之運，陰陽吉凶之本。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0013",
          "zh": "二大夫再拜謁。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0014",
          "zh": "司馬季主視其狀貌，如類有知者，即禮之，使弟子延之坐。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0015",
          "zh": "坐定，司馬季主復理前語，分別天地之終始，日月星辰之紀，差次仁義之際，列吉凶之符，語數千言，莫不順理。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0016",
          "zh": "宋忠、賈誼瞿然而悟，獵纓正襟危坐，曰：「吾望先生之狀，聽先生之辭，小子竊觀於世，未嘗見也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0017",
          "zh": "今何居之卑，何行之汙？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0018",
          "zh": "」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0019",
          "zh": "司馬季主捧腹大笑曰：「觀大夫類有道術者，今何言之陋也，何辭之野也！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0020",
          "zh": "今夫子所賢者何也？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0021",
          "zh": "所高者誰也？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0022",
          "zh": "今何以卑汙長者？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0023",
          "zh": "」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0024",
          "zh": "二君曰：「尊官厚祿，世之所高也，賢才處之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0025",
          "zh": "今所處非其地，故謂之卑。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0026",
          "zh": "言不信，行不驗，取不當，故謂之汙。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0027",
          "zh": "夫卜筮者，世俗之所賤簡也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0028",
          "zh": "世皆言曰：『夫卜者多言誇嚴以得人情，虛高人祿命以說人志，擅言禍災以傷人心，矯言鬼神以盡人財，厚求拜謝以私於己。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0029",
          "zh": "』此吾之所恥，故謂之卑汙也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0030",
          "zh": "」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0031",
          "zh": "司馬季主曰：「公且安坐。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0032",
          "zh": "公見夫被髪童子乎？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0033",
          "zh": "日月照之則行，不照則止，問之日月疵瑕吉凶，則不能理。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0034",
          "zh": "由是觀之，能知別賢與不肖者寡矣。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0035",
          "zh": "「賢之行也，直道以正諫，三諫不聽則退。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0036",
          "zh": "其譽人也不望其報，惡人也不顧其怨，以便國家利眾為務。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0037",
          "zh": "故官非其任不處也，祿非其功不受也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0038",
          "zh": "見人不正，雖貴不敬也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0039",
          "zh": "見人有污，雖尊不下也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0040",
          "zh": "得不為喜，去不為恨；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0041",
          "zh": "非其罪也，雖累辱而不愧也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0042",
          "zh": "「今公所謂賢者，皆可為羞矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0043",
          "zh": "卑疵而前，孅趨而言；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0044",
          "zh": "相引以勢，相導以利；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0045",
          "zh": "比周賓正，以求尊譽，以受公奉；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0046",
          "zh": "事私利，枉主法，獵農民；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0047",
          "zh": "以官為威，以法為機，求利逆暴：譬無異於操白刃劫人者也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0048",
          "zh": "初試官時，倍力為巧詐，飾虛功執空文以罔主上，用居上為右；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0049",
          "zh": "試官不讓賢陳功，見偽增實，以無為有，以少為多，以求便勢尊位；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0050",
          "zh": "食飲驅馳，從姬歌兒，不顧於親，犯法害民，虛公家：此夫為盜不操矛弧者也，攻而不用弦刃者也，欺父母未有罪而弒君未伐者也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0051",
          "zh": "何以為高賢才乎？",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0052",
          "zh": "「盜賊發不能禁，夷貊不服不能攝，姦邪起不能塞，官秏亂不能治，四時不和不能調，歲穀不孰不能適。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0053",
          "zh": "才賢不為，是不忠也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0054",
          "zh": "才不賢而託官位，利上奉，妨賢者處，是竊位也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0055",
          "zh": "有人者進，有財者禮，是偽也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0056",
          "zh": "子獨不見鴟梟之與鳳皇翔乎？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0057",
          "zh": "蘭芷芎藭棄於廣野，蒿蕭成林，使君子退而不顯眾，公等是也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0058",
          "zh": "「述而不作，君子義也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0059",
          "zh": "今夫卜者，必法天地，象四時，順於仁義，分策定卦，旋式正棋，然後言天地之利害，事之成敗。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0060",
          "zh": "昔先王之定國家，必先龜策日月，而後乃敢代；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0061",
          "zh": "正時日，乃后入家；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0062",
          "zh": "產子必先占吉凶，后乃有之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0063",
          "zh": "自伏羲作八卦，周文王演三百八十四爻而天下治。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0064",
          "zh": "越王句踐放文王八卦以破敵國，霸天下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0065",
          "zh": "由是言之，卜筮有何負哉！",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0066",
          "zh": "「且夫卜筮者，埽除設坐，正其冠帶，然後乃言事，此有禮也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0067",
          "zh": "言而鬼神或以饗，忠臣以事其上，孝子以養其親，慈父以畜其子，此有德者也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0068",
          "zh": "而以義置數十百錢，病者或以愈，且死或以生，患或以免，事或以成，嫁子娶婦或以養生：此之為德，豈直數十百錢哉！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0069",
          "zh": "此夫老子所謂『上德不德，是以有德』。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0070",
          "zh": "今夫卜筮者利大而謝少，老子之云豈異於是乎？",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0071",
          "zh": "「莊子曰：『君子內無饑寒之患，外無劫奪之憂，居上而敬，居下不為害，君子之道也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0072",
          "zh": "』今夫卜筮者之為業也，積之無委聚，藏之不用府庫，徙之不用輜車，負裝之不重，止而用之無盡索之時。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0073",
          "zh": "持不盡索之物，游於無窮之世，雖莊氏之行未能增於是也，子何故而云不可卜哉？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0074",
          "zh": "天不足西北，星辰西北移；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0075",
          "zh": "地不足東南，以海為池；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0076",
          "zh": "日中必移，月滿必虧；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0077",
          "zh": "先王之道，乍存乍亡。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0078",
          "zh": "公責卜者言必信，不亦惑乎！",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0079",
          "zh": "「公見夫談士辯人乎？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0080",
          "zh": "慮事定計，必是人也，然不能以一言說人主意，故言必稱先王，語必道上古；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0081",
          "zh": "慮事定計，飾先王之成功，語其敗害，以恐喜人主之志，以求其欲。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0082",
          "zh": "多言誇嚴，莫大於此矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0083",
          "zh": "然欲彊國成功，盡忠於上，非此不立。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0084",
          "zh": "今夫卜者，導惑教愚也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0085",
          "zh": "夫愚惑之人，豈能以一言而知之哉！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0086",
          "zh": "言不厭多。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0087",
          "zh": "「故騏驥不能與罷驢為駟，而鳳皇不與燕雀為群，而賢者亦不與不肖者同列。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0088",
          "zh": "故君子處卑隱以辟眾，自匿以辟倫，微見德順以除群害，以明天性，助上養下，多其功利，不求尊譽。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0089",
          "zh": "公之等喁喁者也，何知長者之道乎！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0090",
          "zh": "」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0091",
          "zh": "宋忠、賈誼忽而自失，芒乎無色，悵然噤口不能言。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0092",
          "zh": "於是攝衣而起，再拜而辭。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0093",
          "zh": "行洋洋也，出門僅能自上車，伏軾低頭，卒不能出氣。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0094",
          "zh": "居三日，宋忠見賈誼於殿門外，乃相引屏語相謂自嘆曰：「道高益安，勢高益危。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0095",
          "zh": "居赫赫之勢，失身且有日矣。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0096",
          "zh": "夫卜而有不審，不見奪糈；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0097",
          "zh": "為人主計而不審，身無所處。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0098",
          "zh": "此相去遠矣，猶天冠地屨也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0099",
          "zh": "此老子之所謂『無名者萬物之始』也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0100",
          "zh": "天地曠曠，物之熙熙，或安或危，莫知居之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0101",
          "zh": "我與若，何足預彼哉！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0102",
          "zh": "彼久而愈安，雖曾氏之義未有以異也。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0103",
          "zh": "」",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0104",
          "zh": "久之，宋忠使匈奴，不至而還，抵罪。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0105",
          "zh": "而賈誼為梁懷王傅，王墮馬薨，誼不食，毒恨而死。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0106",
          "zh": "此務華絕根者也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0107",
          "zh": "太史公曰：古者卜人所以不載者，多不見于篇。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0108",
          "zh": "及至司馬季主，余志而著之。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0109",
          "zh": "褚先生曰：臣為郎時，游觀長安中，見卜筮之賢大夫，觀其起居行步，坐起自動，誓正其衣冠而當鄉人也，有君子之風。",
          "translations": [
            {
              "lang": "en",
              "text": "Source: Chinese Text Project http://ctext.org/shiji Partial translation adapted from Herbert J.",
              "translator": "Herbert J. Allen (1894)"
            }
          ]
        },
        {
          "id": "s0110",
          "zh": "見性好解婦來卜，對之顏色嚴振，未嘗見齒而笑也。",
          "translations": [
            {
              "lang": "en",
              "text": "Allen's \"Ssŭma Ch'ien's Historical Records\" (Royal Asiatic Society,",
              "translator": "Herbert J. Allen (1894)"
            }
          ]
        },
        {
          "id": "s0111",
          "zh": "從古以來，賢者避世，有居止舞澤者，有居民閒閉口不言，有隱居卜筮閒以全身者。",
          "translations": [
            {
              "lang": "en",
              "text": "1894).",
              "translator": "Herbert J. Allen (1894)"
            }
          ]
        },
        {
          "id": "s0112",
          "zh": "夫司馬季主者，楚賢大夫，游學長安，通易經，術黃帝、老子，博聞遠見。",
          "translations": [
            {
              "lang": "en",
              "text": "Dictionary cache status: not loaded Glossary and Other Vocabulary",
              "translator": "Herbert J. Allen (1894)"
            }
          ]
        },
        {
          "id": "s0113",
          "zh": "觀其對二大夫貴人之談言，稱引古明王聖人道，固非淺聞小數之能。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0114",
          "zh": "及卜筮立名聲千里者，各往往而在。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0115",
          "zh": "傳曰：「富為上，貴次之；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0116",
          "zh": "既貴各各學一伎能立其身。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0117",
          "zh": "」黃直，大夫也；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0118",
          "zh": "陳君夫，婦人也：以相馬立名天下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0119",
          "zh": "齊張仲、曲成侯以善擊刺學用劍，立名天下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0120",
          "zh": "留長孺以相彘立名。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0121",
          "zh": "滎陽褚氏以相牛立名。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0122",
          "zh": "能以伎能立名者甚多，皆有高世絕人之風，何可勝言。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0123",
          "zh": "故曰：「非其地，樹之不生；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0124",
          "zh": "非其意，教之不成。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0125",
          "zh": "」夫家之教子孫，當視其所以好，好含茍生活之道，因而成之。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0126",
          "zh": "故曰：「制宅命子，足以觀士；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0127",
          "zh": "子有處所，可謂賢人。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0128",
          "zh": "」臣為郎時，與太卜待詔為郎者同署，言曰：「孝武帝時，聚會占家問之，某日可取婦乎？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0129",
          "zh": "五行家曰可，堪輿家曰不可，建除家曰不吉，叢辰家曰大凶，歷家曰小凶，天人家曰小吉，太一家曰大吉。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0130",
          "zh": "辯訟不決，以狀聞。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0131",
          "zh": "制曰：『避諸死忌，以五行為主。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0132",
          "zh": "』」人取於五行者也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "Source: Chinese Text Project http://ctext.org/shiji Partial translation adapted from Herbert J. Allen's \"Ssŭma Ch'ien's Historical Records\" (Royal Asiatic Society, 1894). Dictionary cache status: not loaded Glossary and Other Vocabulary",
          "translator": "Herbert J. Allen (1894)"
        }
      ]
    }
  ]
}
