{
  "meta": {
    "book": "shiji",
    "bookInfo": {
      "name": "Records of the Grand Historian",
      "chinese": "史記",
      "pinyin": "Shǐjì",
      "dynasty": "Xia to Han"
    },
    "chapter": "029",
    "url": "https://chinesenotes.com/shiji/shiji029.html",
    "title": {
      "zh": "《河渠書》 Rivers and canals",
      "en": null,
      "raw": "《河渠書》 Rivers and canals"
    },
    "sentenceCount": 95,
    "translatedCount": 0,
    "glossarySize": 14406,
    "scrapedAt": "2025-12-15T05:57:57.356Z",
    "translators": [],
    "citation": null
  },
  "content": [
    {
      "type": "paragraph",
      "sentences": [
        {
          "id": "s0001",
          "zh": "《夏書》曰：禹抑洪水十三年，過家不入門。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0002",
          "zh": "陸行載車，水行載舟，泥行蹈毳，山行即橋。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0003",
          "zh": "以別九州，隨山浚川，任土作貢。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0004",
          "zh": "通九道，陂九澤，度九山。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0005",
          "zh": "然河菑衍溢，害中國也尤甚。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0006",
          "zh": "唯是為務。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0007",
          "zh": "故道河自積石歷龍門，南到華陰，東下砥柱，及孟津、雒汭，至于大邳。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0008",
          "zh": "於是禹以為河所從來者高，水湍悍，難以行平地，數為敗，乃二渠以引其河。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0009",
          "zh": "北載之高地，過降水，至于大陸，播為九河，同為逆河，入于勃海九川既疏，九澤既灑，諸夏艾安，功施于三代。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0010",
          "zh": "自是之後，滎陽下引河東南為鴻溝，以通宋、鄭、陳、蔡、曹、衛，與濟、汝、淮、泗會。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0011",
          "zh": "于楚，西方則通渠漢水、雲夢之野，東方則通［鴻］溝江淮之閒。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0012",
          "zh": "於吳，則通渠三江、五湖。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0013",
          "zh": "於齊，則通菑濟之閒。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0014",
          "zh": "於蜀，蜀守冰鑿離碓，辟沫水之害，穿二江成都之中。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0015",
          "zh": "此渠皆可行舟，有餘則用溉浸，百姓饗其利。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0016",
          "zh": "至于所過，往往引其水益用溉田疇之渠，以萬億計，然莫足數也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0017",
          "zh": "西門豹引漳水溉鄴，以富魏之河內。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0018",
          "zh": "而韓聞秦之好興事，欲罷之，毋令東伐，乃使水工鄭國閒說秦，令鑿涇水自中山西邸瓠口為渠，并北山東注洛三百餘里，欲以溉田。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0019",
          "zh": "中作而覺，秦欲殺鄭國。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0020",
          "zh": "鄭國曰：「始臣為閒，然渠成亦秦之利也。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0021",
          "zh": "秦以為然，卒使就渠。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0022",
          "zh": "渠就，用注填閼之水，溉澤鹵之地四萬餘頃，收皆畝一鐘。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0023",
          "zh": "於是關中為沃野，無凶年，秦以富彊，卒并諸侯，因命曰鄭國渠。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0024",
          "zh": "漢興三十九年，孝文時河決酸棗，東潰金隄，於是東郡大興卒塞之。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0025",
          "zh": "其後四十有餘年，今天子元光之中，而河決於瓠子，東南注鉅野，通於淮、泗。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0026",
          "zh": "於是天子使汲黯、鄭當時興人徒塞之，輒復壞。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0027",
          "zh": "是時武安侯田蚡為丞相，其奉邑食鄃。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0028",
          "zh": "鄃居河北，河決而南則鄃無水菑，邑收多。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0029",
          "zh": "蚡言於上曰：「江河之決皆天事，未易以人力為彊塞，塞之未必應天。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0030",
          "zh": "而望氣用數者亦以為然。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0031",
          "zh": "於是天子久之不事復塞也。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0032",
          "zh": "是時鄭當時為大農，言曰：「異時關東漕粟從渭中上，度六月而罷，而漕水道九百餘里，時有難處。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0033",
          "zh": "引渭穿渠起長安，并南山下，至河三百餘里，徑，易漕，度可令三月罷；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0034",
          "zh": "而渠下民田萬餘頃，又可得以溉田：此損漕省卒，而益肥關中之地，得穀。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0035",
          "zh": "天子以為然，令齊人水工徐伯表，悉發卒數萬人穿漕渠，三歲而通。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0036",
          "zh": "通，以漕，大便利。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0037",
          "zh": "其後漕稍多，而渠下之民頗得以溉田矣。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0038",
          "zh": "其後河東守番系言：「漕從山東西，歲百餘萬石，更砥柱之限，敗亡甚多，而亦煩費。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0039",
          "zh": "穿渠引汾溉皮氏、汾陰下，引河溉汾陰、蒲阪下，度可得五千頃。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0040",
          "zh": "五千頃故盡河壖棄地，民茭牧其中耳，今溉田之，度可得穀二百萬石以上。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0041",
          "zh": "穀從渭上，與關中無異，而砥柱之東可無復漕。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0042",
          "zh": "天子以為然，發卒數萬人作渠田。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0043",
          "zh": "數歲，河移徙，渠不利，則田者不能償種。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0044",
          "zh": "久之，河東渠田廢，予越人，令少府以為稍入。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0045",
          "zh": "其後人有上書欲通褒斜道及漕事，下御史大夫張湯。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0046",
          "zh": "湯問其事，因言：「抵蜀從故道，故道多阪，回遠。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0047",
          "zh": "今穿褒斜道，少阪，近四百里；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0048",
          "zh": "而褒水通沔，斜水通渭，皆可以行船漕。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0049",
          "zh": "漕從南陽上沔入褒，褒之絕水至斜，閒百餘里，以車轉，從斜下下渭。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0050",
          "zh": "如此，漢中之穀可致，山東從沔無限，便於砥柱之漕。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0051",
          "zh": "且褒斜材木竹箭之饒，擬於巴蜀。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0052",
          "zh": "天子以為然，拜湯子卬為漢中守，發數萬人作褒斜道五百餘里。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0053",
          "zh": "道果便近，而水湍石，不可漕。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0054",
          "zh": "其後莊熊羆言：「臨晉民願穿洛以溉重泉以東萬餘頃故鹵地。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0055",
          "zh": "誠得水，可令畝十石。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0056",
          "zh": "於是為發卒萬餘人穿渠，自徵引洛水至商顏山下。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0057",
          "zh": "岸善崩，乃鑿井，深者四十餘丈。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0058",
          "zh": "往往為井，井下相通行水。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0059",
          "zh": "水穨以絕商顏，東至山嶺十餘里閒。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0060",
          "zh": "井渠之生自此始。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0061",
          "zh": "穿渠得龍骨，故名曰龍首渠。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0062",
          "zh": "作之十餘歲，渠頗通，猶未得其饒。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0063",
          "zh": "自河決瓠子後二十餘歲，歲因以數不登，而梁楚之地尤甚。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0064",
          "zh": "天子既封禪巡祭山川，其明年，旱，乾封少雨。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0065",
          "zh": "天子乃使汲仁、郭昌發卒數萬人塞瓠子決。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0066",
          "zh": "於是天子已用事萬里沙，則還自臨決河，沈白馬玉璧于河，令群臣從官自將軍已下皆負薪窴決河。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0067",
          "zh": "是時東郡燒草，以故薪柴少，而下淇園之竹以為楗。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0068",
          "zh": "天子既臨河決，悼功之不成，乃作歌曰：「瓠子決兮將柰何？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0069",
          "zh": "皓皓旰旰兮閭殫為河！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0070",
          "zh": "殫為河兮地不得寧，功無已時兮吾山平。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0071",
          "zh": "吾山平兮鉅野溢，魚沸郁兮柏冬日。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0072",
          "zh": "延道弛兮離常流，蛟龍騁兮方遠遊。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0073",
          "zh": "歸舊川兮神哉沛，不封禪兮安知外！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0074",
          "zh": "為我謂河伯兮何不仁，泛濫不止兮愁吾人？",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0075",
          "zh": "齧桑浮兮淮、泗滿，久不反兮水維緩。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0076",
          "zh": "一曰：「河湯湯兮激潺湲，北渡污兮浚流難。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0077",
          "zh": "搴長茭兮沈美玉，河伯許兮薪不屬。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0078",
          "zh": "薪不屬兮衛人罪，燒蕭條兮噫乎何以御水！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0079",
          "zh": "穨林竹兮楗石菑，宣房塞兮萬福來。」",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0080",
          "zh": "於是卒塞瓠子，筑宮其上，名曰宣房宮。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0081",
          "zh": "而道河北行二渠，復禹舊跡，而梁、楚之地復寧，無水災。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0082",
          "zh": "自是之後，用事者爭言水利。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0083",
          "zh": "朔方、西河、河西、酒泉皆引河及川谷以溉田；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0084",
          "zh": "而關中輔渠、靈軹引堵水；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0085",
          "zh": "汝南、九江引淮；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0086",
          "zh": "東海引鉅定；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0087",
          "zh": "泰山下引汶水：皆穿渠為溉田，各萬餘頃。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0088",
          "zh": "佗小渠披山通道者，不可勝言。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0089",
          "zh": "然其著者在宣房。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    },
    {
      "type": "paragraph",
      "sentences": [
        {
          "id": "s0090",
          "zh": "太史公曰：余南登廬山，觀禹疏九江，遂至于會稽太湟，上姑蘇，望五湖；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0091",
          "zh": "東闚洛汭、大邳，迎河，行淮、泗、濟、漯洛渠；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0092",
          "zh": "西瞻蜀之岷山及離碓；",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0093",
          "zh": "北自龍門至于朔方。",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0094",
          "zh": "曰：甚哉，水之為利害也！",
          "translations": [
            {
              "lang": "en",
              "text": "",
              "translator": ""
            }
          ]
        },
        {
          "id": "s0095",
          "zh": "余從負薪塞宣房，悲瓠子之詩而作河渠書。",
          "translations": [
            {
              "lang": "en",
              "text": "",
              "translator": ""
            }
          ]
        }
      ],
      "translations": [
        {
          "lang": "en",
          "text": "",
          "translator": ""
        }
      ]
    }
  ]
}